<!DOCTYPE html>
<html lang="zh">
<head>
  <meta charset="utf-8">
  <title>Mahāsamayasuttaṃ (CSCD)</title>
  <meta name="keywords" content="Mahāsamayasuttaṃ,dn20,DN20,CSCD,巴利三藏長部,大會經,大集會經"/>
  <meta name="description" content="Mahāsamayasuttaṃ (CSCD)"/>
  <meta name="author" content="Nanda Lau"/><meta property="og:title" content="Mahāsamayasuttaṃ (CSCD)" /><meta property="og:description" content="Mahāsamayasuttaṃ (CSCD)" /><meta name="viewport" content="width=device-width, initial-scale=1">
  <link rel="stylesheet" type="text/css" href="//nanda.online-dhamma.net/theme/css/style.css">
</head>
<body>

<nav class="top-nav" role="navigation">
  <div class="nav-links">
    <ul>
      <li><a href="//nanda.online-dhamma.net/">首頁</a></li>
      <li><a href="//nanda.online-dhamma.net/archives.html">歸檔</a></li>
      <li><a href="//nanda.online-dhamma.net/categories.html">分類</a></li>
      <li><a href="//nanda.online-dhamma.net/tags.html">標籤</a></li>
    </ul>
  </div>
</nav><main role="main" class="article"><div class="align-center">
      <p><strong>namo tassa bhagavato arahato sammāsambuddhassa</strong></p>
      <p><strong>皈敬世尊、阿羅漢、正等正覺者</strong></p>
    </div>
    <hr><article><header>
      <h1>
        <a href="//nanda.online-dhamma.net/tipitaka/sutta/diigha/dn20/dn20-cscd/"
           rel="bookmark"
           title="Permalink to Mahāsamayasuttaṃ (CSCD)">
          Mahāsamayasuttaṃ (CSCD)
        </a>
      </h1>
    </header><aside><time datetime="2021-09-20T00:00:00+08:00">
    更新：九月 20,
<a href="https://zh.wikipedia.org/zh-tw/%E4%BD%9B%E6%9B%86">佛曆</a>2564
(2021)
  </time></aside>
    <aside><div class="edit-on-github"><a href="https://github.com/twnanda/twnanda/tree/master/content/articles/tipitaka/sutta/diigha/dn20/dn20-cscd%25zh.rst">GitHub</a></div><div class="zh-convert"><span id="zh-convert" data-zh="tw">简体</span></div>
      <div class="font-adjust">
        <span id="font-larger">字+</span>
        <span id="font-smaller">字-</span>
      </div>
    </aside>
    <hr>
<gcse:search></gcse:search>    <div class="main-content"><div class="section" id="mahasamayasuttam">
<h2>7. Mahāsamayasuttaṃ</h2>
<ol class="arabic simple" start="331">
<li>Evaṃ&nbsp;me&nbsp;sutaṃ – ekaṃ samayaṃ bhagavā sakkesu viharati kapilavatthusmiṃ mahāvane mahatā bhikkhusaṅghena saddhiṃ pañcamattehi bhikkhusatehi sabbeheva arahantehi; dasahi ca lokadhātūhi devatā yebhuyyena sannipatitā honti bhagavantaṃ dassanāya bhikkhusaṅghañca. Atha kho catunnaṃ suddhāvāsakāyikānaṃ devatānaṃ&nbsp;[devānaṃ (sī. syā. pī.)]&nbsp;etadahosi – ‘‘ayaṃ kho bhagavā sakkesu viharati kapilavatthusmiṃ mahāvane mahatā bhikkhusaṅghena saddhiṃ pañcamattehi bhikkhusatehi sabbeheva arahantehi; dasahi ca lokadhātūhi devatā yebhuyyena sannipatitā honti bhagavantaṃ dassanāya bhikkhusaṅghañca. Yaṃnūna mayampi yena bhagavā tenupasaṅkameyyāma; upasaṅkamitvā bhagavato santike paccekaṃ gāthaṃ&nbsp;[paccekagāthaṃ (sī. syā. pī.), paccekagāthā (ka. sī.)]&nbsp;bhāseyyāmā’’ti.</li>
<li>Atha kho tā devatā seyyathāpi nāma balavā puriso samiñjitaṃ vā bāhaṃ pasāreyya pasāritaṃ vā bāhaṃ samiñjeyya&nbsp;, evameva suddhāvāsesu devesu antarahitā bhagavato purato pāturahesuṃ. Atha kho tā devatā bhagavantaṃ abhivādetvā ekamantaṃ aṭṭhaṃsu. Ekamantaṃ ṭhitā kho ekā devatā bhagavato santike imaṃ gāthaṃ abhāsi –</li>
</ol>
<div class="line-block">
<div class="line">‘‘Mahāsamayo pavanasmiṃ, devakāyā samāgatā;</div>
<div class="line">Āgatamha&nbsp;imaṃ dhammasamayaṃ, dakkhitāye aparājitasaṅgha’’nti.</div>
<div class="line"><br /></div>
<div class="line">Atha kho aparā devatā bhagavato santike imaṃ gāthaṃ abhāsi –</div>
<div class="line"><br /></div>
<div class="line">‘‘Tatra bhikkhavo samādahaṃsu, cittamattano ujukaṃ akaṃsu&nbsp;[ujukamakaṃsu (sī. syā. pī.)];</div>
<div class="line">Sārathīva nettāni gahetvā, indriyāni rakkhanti paṇḍitā’’ti.</div>
<div class="line"><br /></div>
<div class="line">Atha&nbsp;kho aparā devatā bhagavato santike imaṃ gāthaṃ abhāsi –</div>
<div class="line"><br /></div>
<div class="line">‘‘Chetvā khīlaṃ chetvā palighaṃ, indakhīlaṃ ūhacca&nbsp;[uhacca (ka.)]&nbsp;manejā;</div>
<div class="line">Te caranti suddhā vimalā, cakkhumatā sudantā susunāgā’’ti.</div>
<div class="line"><br /></div>
<div class="line">Atha&nbsp;kho aparā devatā bhagavato santike imaṃ gāthaṃ abhāsi –</div>
<div class="line"><br /></div>
<div class="line">‘‘Yekeci buddhaṃ saraṇaṃ gatāse, na te gamissanti apāyabhūmiṃ;</div>
<div class="line">Pahāya mānusaṃ dehaṃ, devakāyaṃ paripūressantī’’ti.</div>
<div class="line"><br /></div>
</div>
<p><strong>Devatāsannipātā</strong></p>
<ol class="arabic simple" start="333">
<li>Atha kho bhagavā bhikkhū āmantesi – ‘‘yebhuyyena, bhikkhave, dasasu lokadhātūsu devatā sannipatitā honti&nbsp;[( ) sī. ipotthakesu natthi], tathāgataṃ dassanāya bhikkhusaṅghañca&nbsp;. Yepi te, bhikkhave, ahesuṃ atītamaddhānaṃ arahanto sammāsambuddhā, tesampi bhagavantānaṃ etaṃparamāyeva&nbsp;[etaparamāyeva (sī. syā. pī.)]&nbsp;devatā sannipatitā ahesuṃ seyyathāpi mayhaṃ etarahi. Yepi te, bhikkhave, bhavissanti anāgatamaddhānaṃ arahanto sammāsambuddhā, tesampi bhagavantānaṃ etaṃparamāyeva devatā sannipatitā bhavissanti seyyathāpi mayhaṃ etarahi. Ācikkhissāmi, bhikkhave, devakāyānaṃ nāmāni; kittayissāmi, bhikkhave, devakāyānaṃ nāmāni; desessāmi, bhikkhave, devakāyānaṃ nāmāni. Taṃ suṇātha, sādhukaṃ manasikarotha, bhāsissāmī’’ti. ‘‘Evaṃ, bhante’’ti kho te bhikkhū bhagavato paccassosuṃ.</li>
<li>Bhagavā etadavoca –</li>
</ol>
<div class="line-block">
<div class="line">‘‘Silokamanukassāmi, yattha bhummā tadassitā;</div>
<div class="line">Ye sitā girigabbharaṃ, pahitattā samāhitā.</div>
<div class="line"><br /></div>
<div class="line">‘‘Puthūsīhāva sallīnā, lomahaṃsābhisambhuno;</div>
<div class="line">Odātamanasā suddhā, vippasannamanāvilā’’&nbsp;[vippasannāmanāvilā (pī. ka.)].</div>
<div class="line"><br /></div>
<div class="line">Bhiyyo&nbsp;pañcasate ñatvā, vane kāpilavatthave;</div>
<div class="line">Tato āmantayī satthā, sāvake sāsane rate.</div>
<div class="line"><br /></div>
<div class="line">‘‘Devakāyā abhikkantā, te vijānātha bhikkhavo’’;</div>
<div class="line">Te ca ātappamakaruṃ, sutvā buddhassa sāsanaṃ.</div>
<div class="line"><br /></div>
<div class="line">Tesaṃ pāturahu ñāṇaṃ, amanussānadassanaṃ;</div>
<div class="line">Appeke satamaddakkhuṃ, sahassaṃ atha sattariṃ.</div>
<div class="line"><br /></div>
<div class="line">Sataṃ&nbsp;eke sahassānaṃ, amanussānamaddasuṃ;</div>
<div class="line">Appekenantamaddakkhuṃ&nbsp;, disā sabbā phuṭā ahuṃ.</div>
<div class="line"><br /></div>
<div class="line">Tañca sabbaṃ abhiññāya, vavatthitvāna&nbsp;[vavakkhitvāna (sī. syā. pī.), avekkhitvāna (ṭīkā)]&nbsp;cakkhumā;</div>
<div class="line">Tato āmantayī satthā, sāvake sāsane rate.</div>
<div class="line"><br /></div>
<div class="line">‘‘Devakāyā abhikkantā, te vijānātha bhikkhavo;</div>
<div class="line">Ye vohaṃ kittayissāmi, girāhi anupubbaso.</div>
<div class="line"><br /></div>
<div class="line">335.‘‘Sattasahassā te yakkhā, bhummā kāpilavatthavā.</div>
<div class="line"><br /></div>
<div class="line">Iddhimanto jutimanto, vaṇṇavanto yasassino;</div>
<div class="line">Modamānā abhikkāmuṃ, bhikkhūnaṃ samitiṃ vanaṃ.</div>
<div class="line"><br /></div>
<div class="line">‘‘Chasahassā hemavatā, yakkhā nānattavaṇṇino;</div>
<div class="line">Iddhimanto jutīmanto&nbsp;[jutīmanto (sī. pī.)], vaṇṇavanto yasassino;</div>
<div class="line">Modamānā abhikkāmuṃ, bhikkhūnaṃ samitiṃ vanaṃ.</div>
<div class="line"><br /></div>
<div class="line">‘‘Sātāgirā tisahassā, yakkhā nānattavaṇṇino;</div>
<div class="line">Iddhimanto jutimanto, vaṇṇavanto yasassino;</div>
<div class="line">Modamānā abhikkāmuṃ, bhikkhūnaṃ samitiṃ vanaṃ.</div>
<div class="line"><br /></div>
<div class="line">‘‘Iccete&nbsp;soḷasasahassā, yakkhā nānattavaṇṇino;</div>
<div class="line">Iddhimanto jutimanto, vaṇṇavanto yasassino;</div>
<div class="line">Modamānā abhikkāmuṃ, bhikkhūnaṃ samitiṃ vanaṃ.</div>
<div class="line"><br /></div>
<div class="line">‘‘Vessāmittā&nbsp;pañcasatā, yakkhā nānattavaṇṇino;</div>
<div class="line">Iddhimanto jutimanto, vaṇṇavanto yasassino;</div>
<div class="line">Modamānā&nbsp;abhikkāmuṃ, bhikkhūnaṃ samitiṃ vanaṃ.</div>
<div class="line"><br /></div>
<div class="line">‘‘Kumbhīro rājagahiko, vepullassa nivesanaṃ;</div>
<div class="line">Bhiyyo naṃ satasahassaṃ, yakkhānaṃ payirupāsati;</div>
<div class="line">Kumbhīro rājagahiko, sopāgā samitiṃ vanaṃ.</div>
<div class="line"><br /></div>
<div class="line">336.‘‘Purimañca disaṃ rājā, dhataraṭṭho pasāsati.</div>
<div class="line"><br /></div>
<div class="line">Gandhabbānaṃ adhipati, mahārājā yasassiso.</div>
<div class="line"><br /></div>
<div class="line">‘‘Puttāpi&nbsp;tassa bahavo, indanāmā mahabbalā;</div>
<div class="line">Iddhimanto jutimanto, vaṇṇavanto yasassino;</div>
<div class="line">Modamānā abhikkāmuṃ, bhikkhūnaṃ samitiṃ vanaṃ.</div>
<div class="line"><br /></div>
<div class="line">‘‘Dakkhiṇañca disaṃ rājā, virūḷho taṃ pasāsati&nbsp;[tappasāsati (syā.)];</div>
<div class="line">Kumbhaṇḍānaṃ adhipati, mahārājā yasassiso.</div>
<div class="line"><br /></div>
<div class="line">‘‘Puttāpi tassa bahavo, indanāmā mahabbalā;</div>
<div class="line">Iddhimanto jutimanto, vaṇṇavanto yasassino;</div>
<div class="line">Modamānā abhikkāmuṃ, bhikkhūnaṃ samitiṃ vanaṃ.</div>
<div class="line"><br /></div>
<div class="line">‘‘Pacchimañca disaṃ rājā, virūpakkho pasāsati;</div>
<div class="line">Nāgānañca adhipati, mahārājā yasassiso.</div>
<div class="line"><br /></div>
<div class="line">‘‘Puttāpi&nbsp;tassa bahavo, indanāmā mahabbalā;</div>
<div class="line">Iddhimanto jutimanto, vaṇṇavanto yasassino;</div>
<div class="line">Modamānā&nbsp;abhikkāmuṃ, bhikkhūnaṃ samitiṃ vanaṃ.</div>
<div class="line"><br /></div>
<div class="line">‘‘Uttarañca disaṃ rājā, kuvero taṃ pasāsati;</div>
<div class="line">Yakkhānañca adhipati, mahārājā yasassiso.</div>
<div class="line"><br /></div>
<div class="line">‘‘Puttāpi tassa bahavo, indanāmā mahabbalā;</div>
<div class="line">Iddhimanto jutimanto, vaṇṇavanto yasassino;</div>
<div class="line">Modamānā abhikkāmuṃ, bhikkhūnaṃ samitiṃ vanaṃ.</div>
<div class="line"><br /></div>
<div class="line">‘‘Purimaṃ disaṃ dhataraṭṭho, dakkhiṇena virūḷhako;</div>
<div class="line">Pacchimena virūpakkho, kuvero uttaraṃ disaṃ.</div>
<div class="line"><br /></div>
<div class="line">‘‘Cattāro te mahārājā, samantā caturo disā;</div>
<div class="line">Daddallamānā&nbsp;[daddaḷhamānā (ka.)]&nbsp;aṭṭhaṃsu, vane kāpilavatthave.</div>
<div class="line"><br /></div>
<div class="line">337.‘‘Tesaṃ māyāvino dāsā, āguṃ&nbsp;[āgū (syā.), āgu (sī. pī.) evamuparipi]&nbsp;vañcanikā saṭhā.</div>
<div class="line"><br /></div>
<div class="line">Māyā kuṭeṇḍu viṭeṇḍu&nbsp;[veṭeṇḍu (sī. syā. pī.)], viṭucca&nbsp;[viṭū ca (syā.)]&nbsp;viṭuṭo saha.</div>
<div class="line"><br /></div>
<div class="line">‘‘Candano kāmaseṭṭho ca, kinnighaṇḍu&nbsp;[kinnughaṇḍu (sī. syā. pī.)]&nbsp;nighaṇḍu ca;</div>
<div class="line">Panādo opamañño ca, devasūto ca mātali.</div>
<div class="line"><br /></div>
<div class="line">‘‘Cittaseno&nbsp;ca gandhabbo, naḷorājā janesabho&nbsp;[janosabho (syā.)];</div>
<div class="line">Āgā pañcasikho ceva, timbarū sūriyavaccasā&nbsp;[suriyavaccasā (sī. pī.)].</div>
<div class="line"><br /></div>
<div class="line">‘‘Ete caññe ca rājāno, gandhabbā saha rājubhi;</div>
<div class="line">Modamānā abhikkāmuṃ, bhikkhūnaṃ samitiṃ vanaṃ.</div>
<div class="line"><br /></div>
<div class="line">338.‘‘Athāguṃ&nbsp;nāgasā nāgā, vesālā sahatacchakā.</div>
<div class="line"><br /></div>
<div class="line">Kambalassatarā&nbsp;āguṃ, pāyāgā saha ñātibhi.</div>
<div class="line"><br /></div>
<div class="line">‘‘Yāmunā dhataraṭṭhā ca, āgū nāgā yasassino;</div>
<div class="line">Erāvaṇo mahānāgo, sopāgā samitiṃ vanaṃ.</div>
<div class="line"><br /></div>
<div class="line">‘‘Ye nāgarāje sahasā haranti, dibbā dijā pakkhi visuddhacakkhū;</div>
<div class="line">Vehāyasā&nbsp;[vehāsayā (sī. pī.)]&nbsp;te vanamajjhapattā, citrā supaṇṇā iti tesa nāmaṃ.</div>
<div class="line"><br /></div>
<div class="line">‘‘Abhayaṃ tadā nāgarājānamāsi, supaṇṇato khemamakāsi buddho;</div>
<div class="line">Saṇhāhi vācāhi upavhayantā, nāgā supaṇṇā saraṇamakaṃsu buddhaṃ.</div>
<div class="line"><br /></div>
<div class="line">339.‘‘Jitā vajirahatthena, samuddaṃ asurāsitā.</div>
<div class="line"><br /></div>
<div class="line">Bhātaro vāsavassete, iddhimanto yasassino.</div>
<div class="line"><br /></div>
<div class="line">‘‘Kālakañcā mahābhismā&nbsp;[kālakañjā mahābhiṃsā (sī. pī.)], asurā dānaveghasā;</div>
<div class="line">Vepacitti sucitti ca, pahārādo namucī saha.</div>
<div class="line"><br /></div>
<div class="line">‘‘Satañca baliputtānaṃ, sabbe verocanāmakā;</div>
<div class="line">Sannayhitvā balisenaṃ&nbsp;[balīsenaṃ (syā.)], rāhubhaddamupāgamuṃ;</div>
<div class="line">Samayodāni bhaddante, bhikkhūnaṃ samitiṃ vanaṃ.</div>
<div class="line"><br /></div>
<div class="line">340.‘‘Āpo ca devā pathavī, tejo vāyo tadāgamuṃ.</div>
<div class="line"><br /></div>
<div class="line">Varuṇā vāraṇā&nbsp;[vāruṇā (syā.)]&nbsp;devā, somo ca yasasā saha.</div>
<div class="line"><br /></div>
<div class="line">‘‘Mettā&nbsp;karuṇā kāyikā, āguṃ devā yasassino;</div>
<div class="line">Dasete dasadhā kāyā, sabbe nānattavaṇṇino.</div>
<div class="line"><br /></div>
<div class="line">‘‘Iddhimanto&nbsp;jutimanto, vaṇṇavanto yasassino;</div>
<div class="line">Modamānā abhikkāmuṃ, bhikkhūnaṃ samitiṃ vanaṃ.</div>
<div class="line"><br /></div>
<div class="line">‘‘Veṇḍudevā&nbsp;sahali ca&nbsp;[veṇhūca devā sahalīca (sī. pī.)], asamā ca duve yamā;</div>
<div class="line">Candassūpanisā devā, candamāguṃ purakkhatvā.</div>
<div class="line"><br /></div>
<div class="line">‘‘Sūriyassūpanisā&nbsp;[suriyassūpanisā (sī. syā. pī.)]&nbsp;devā, sūriyamāguṃ purakkhatvā;</div>
<div class="line">Nakkhattāni purakkhatvā, āguṃ mandavalāhakā.</div>
<div class="line"><br /></div>
<div class="line">‘‘Vasūnaṃ&nbsp;vāsavo seṭṭho, sakkopāgā purindado;</div>
<div class="line">Dasete dasadhā kāyā, sabbe nānattavaṇṇino.</div>
<div class="line"><br /></div>
<div class="line">‘‘Iddhimanto jutimanto, vaṇṇavanto yasassino;</div>
<div class="line">Modamānā abhikkāmuṃ, bhikkhūnaṃ samitiṃ vanaṃ.</div>
<div class="line"><br /></div>
<div class="line">‘‘Athāguṃ sahabhū devā, jalamaggisikhāriva;</div>
<div class="line">Ariṭṭhakā ca rojā ca, umāpupphanibhāsino.</div>
<div class="line"><br /></div>
<div class="line">‘‘Varuṇā sahadhammā ca, accutā ca anejakā;</div>
<div class="line">Sūleyyarucirā āguṃ, āguṃ vāsavanesino;</div>
<div class="line">Dasete dasadhā kāyā, sabbe nānattavaṇṇino.</div>
<div class="line"><br /></div>
<div class="line">‘‘Iddhimanto jutimanto, vaṇṇavanto yasassino;</div>
<div class="line">Modamānā abhikkāmuṃ, bhikkhūnaṃ samitiṃ vanaṃ.</div>
<div class="line"><br /></div>
<div class="line">‘‘Samānā mahāsamanā, mānusā mānusuttamā;</div>
<div class="line">Khiḍḍāpadosikā&nbsp;āguṃ, āguṃ manopadosikā.</div>
<div class="line"><br /></div>
<div class="line">‘‘Athāguṃ harayo devā, ye ca lohitavāsino;</div>
<div class="line">Pāragā mahāpāragā, āguṃ devā yasassino;</div>
<div class="line">Dasete dasadhā kāyā, sabbe nānattavaṇṇino.</div>
<div class="line"><br /></div>
<div class="line">‘‘Iddhimanto&nbsp;jutimanto, vaṇṇavanto yasassino;</div>
<div class="line">Modamānā abhikkāmuṃ, bhikkhūnaṃ samitiṃ vanaṃ.</div>
<div class="line"><br /></div>
<div class="line">‘‘Sukkā karambhā&nbsp;[karumhā (sī. syā. pī.)]&nbsp;aruṇā, āguṃ veghanasā saha;</div>
<div class="line">Odātagayhā pāmokkhā, āguṃ devā vicakkhaṇā.</div>
<div class="line"><br /></div>
<div class="line">‘‘Sadāmattā&nbsp;hāragajā, missakā ca yasassino;</div>
<div class="line">Thanayaṃ āga pajjunno, yo disā abhivassati.</div>
<div class="line"><br /></div>
<div class="line">‘‘Dasete dasadhā kāyā, sabbe nānattavaṇṇino;</div>
<div class="line">Iddhimanto jutimanto, vaṇṇavanto yasassino;</div>
<div class="line">Modamānā abhikkāmuṃ, bhikkhūnaṃ samitiṃ vanaṃ.</div>
<div class="line"><br /></div>
<div class="line">‘‘Khemiyā&nbsp;tusitā yāmā, kaṭṭhakā ca yasassino;</div>
<div class="line">Lambītakā lāmaseṭṭhā, jotināmā ca āsavā;</div>
<div class="line">Nimmānaratino āguṃ, athāguṃ paranimmitā.</div>
<div class="line"><br /></div>
<div class="line">‘‘Dasete dasadhā kāyā, sabbe nānattavaṇṇino;</div>
<div class="line">Iddhimanto jutimanto, vaṇṇavanto yasassino;</div>
<div class="line">Modamānā abhikkāmuṃ, bhikkhūnaṃ samitiṃ vanaṃ.</div>
<div class="line"><br /></div>
<div class="line">‘‘Saṭṭhete&nbsp;devanikāyā, sabbe nānattavaṇṇino;</div>
<div class="line">Nāmanvayena āgacchuṃ&nbsp;[āgañchuṃ (sī. syā. pī.)], ye caññe sadisā saha.</div>
<div class="line"><br /></div>
<div class="line">‘‘‘Pavuṭṭhajātimakhilaṃ&nbsp;[pavutthajātiṃ akhilaṃ (sī. pī.)], oghatiṇṇamanāsavaṃ;</div>
<div class="line">Dakkhemoghataraṃ nāgaṃ, candaṃva asitātigaṃ’.</div>
<div class="line"><br /></div>
<div class="line">341.‘‘Subrahmā paramatto ca&nbsp;[paramattho ca (ka.)], puttā iddhimato saha.</div>
<div class="line"><br /></div>
<div class="line">Sanaṅkumāro tisso ca, sopāga samitiṃ vanaṃ.</div>
<div class="line"><br /></div>
<div class="line">‘‘Sahassaṃ&nbsp;brahmalokānaṃ, mahābrahmābhitiṭṭhati;</div>
<div class="line">Upapanno jutimanto, bhismākāyo yasassiso.</div>
<div class="line"><br /></div>
<div class="line">‘‘Dasettha issarā āguṃ, paccekavasavattino;</div>
<div class="line">Tesañca majjhato āga, hārito parivārito.</div>
<div class="line"><br /></div>
<div class="line">342.‘‘Te ca sabbe abhikkante, sainde&nbsp;[sinde (syā.)]&nbsp;deve sabrahmake.</div>
<div class="line"><br /></div>
<div class="line">Mārasenā abhikkāmi, passa kaṇhassa mandiyaṃ.</div>
<div class="line"><br /></div>
<div class="line">‘‘‘Etha&nbsp;gaṇhatha bandhatha, rāgena baddhamatthu vo;</div>
<div class="line">Samantā parivāretha, mā vo muñcittha koci naṃ’.</div>
<div class="line"><br /></div>
<div class="line">‘‘Iti&nbsp;tattha mahāseno, kaṇho senaṃ apesayi;</div>
<div class="line">Pāṇinā talamāhacca, saraṃ katvāna bheravaṃ.</div>
<div class="line"><br /></div>
<div class="line">‘‘Yathā pāvussako megho, thanayanto savijjuko; +</div>
<div class="line">Tadā so paccudāvatti, saṅkuddho asayaṃvase&nbsp;[asayaṃvasī (sī. pī.)].</div>
<div class="line"><br /></div>
<div class="line">343. Tañca sabbaṃ abhiññāya, vavatthitvāna cakkhumā.</div>
<div class="line"><br /></div>
<div class="line">Tato&nbsp;āmantayī satthā, sāvake sāsane rate.</div>
<div class="line"><br /></div>
<div class="line">‘‘Mārasenā abhikkantā, te vijānātha bhikkhavo;</div>
<div class="line">Te ca ātappamakaruṃ, sutvā buddhassa sāsanaṃ;</div>
<div class="line">Vītarāgehi pakkāmuṃ, nesaṃ lomāpi iñjayuṃ.</div>
<div class="line"><br /></div>
<div class="line">‘‘‘Sabbe vijitasaṅgāmā, bhayātītā yasassino;</div>
<div class="line">Modanti saha bhūtehi, sāvakā te janesutā’’ti.</div>
<div class="line"><br /></div>
</div>
<p><strong>Mahāsamayasuttaṃ niṭṭhitaṃ sattamaṃ.</strong></p>
<hr class="docutils" />
<ul class="simple">
<li><a class="reference external" href="//nanda.online-dhamma.net/tipitaka/sutta/diigha/dn20/dn20/">大會經(大集會經， DN.20 Mahāsamayasuttaṃ)</a></li>
<li><a class="reference external" href="//nanda.online-dhamma.net/canon-selected/canon-selected/">經文選讀</a></li>
<li><a class="reference external" href="//nanda.online-dhamma.net/tipitaka/tipitaka/">Tipiṭaka 南傳大藏經; 巴利大藏經</a></li>
</ul>
<!-- 09-20 finish & post; 2021-09-14 create rst -->
</div>
</div>
    <footer><hr><aside>
    <i>&isin;</i> <b>分類</b>:
    <a href="//nanda.online-dhamma.net/category/ba-li-san-cang-chang-bu.html">巴利三藏長部</a>
  </aside><aside>
    <i>&sum;</i> <b>標籤</b>:
      <a href="//nanda.online-dhamma.net/tag/mahasamayasuttam.html">Mahāsamayasuttaṃ</a>
,       <a href="//nanda.online-dhamma.net/tag/dn20.html">dn20</a>
,       <a href="//nanda.online-dhamma.net/tag/dn20.html">DN20</a>
,       <a href="//nanda.online-dhamma.net/tag/cscd.html">CSCD</a>
,       <a href="//nanda.online-dhamma.net/tag/ba-li-san-cang-chang-bu.html">巴利三藏長部</a>
,       <a href="//nanda.online-dhamma.net/tag/da-hui-jing.html">大會經</a>
,       <a href="//nanda.online-dhamma.net/tag/da-ji-hui-jing.html">大集會經</a>
  </aside></footer><hr>
    <div>
      <p>巴利文經典最突出的特點，同時也是缺乏同情心的讀者最感厭倦的特點，就是單字、語句和整段文節的重複。這一部分是文法或至少是文體所產生的結果。 …，…，…，</p>
      <p>…，…，…， 這種文句冗長的特性，另外還有一個原因，那就是在長時期中三藏經典只以口授相傳。 …，…，…，</p>
      <p>…，…，…， 巴利文經典令人生厭的機械性的重覆敘述，也可能一部分是由於僧伽羅人(Sinhalese)不願遺失外國傳教師傳授給他們的聖語 …，…，…，</p>
      <p>…，…，…， 重覆敘述不僅是說教記錄的特點，而且也是說教本身的特點。我們持有的版本，無疑地是把一段自由說教壓縮成為編有號碼的段落和重覆敘述的產品。佛陀所說的話一定比這些生硬的表格更為活潑柔軟得多。</p>
      <p>（節錄自： <a href="http://nanda.online-dhamma.net/extra/authors/charles-eliot/Pali_Buddhism-Charles_Eliot-han-chap06-selected.html">巴利系佛教史綱　第六章　聖典　二　摘錄 ）</a></p>
    </div></article>
</main>
<footer class="layout-footer">
  <strong>Nanda歡迎<a href="mailto:tw.nanda@gmail.com">來函</a>指教！</strong>
  <hr>
  <div class="align-center">
    <div>※※※本網站 Htmled 版權屬十方法界，歡迎複製流傳；※※※</div>
    <div>※※※法義尊貴，請勿商品化流通！※※※</div>
    <div><a href="https://creativecommons.org/licenses/by-nc-sa/3.0/tw/">參考台灣(CC BY-NC-SA 3.0 TW)授權條款</a></div>
  </div>
  <hr>
  <div class="align-center">
    <div class="fake-h3">願我們一起分享法施的功德、</div>
    <div class="fake-h2">願一切眾生受利樂、</div>
    <div class="fake-h1">願正法久住。</div>
  </div>
</footer>

<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-77184712-1', 'auto');
  ga('send', 'pageview');

</script><script>
  (function() {
    var cx = '000759460633137666077:lx1yueta8ju';
    var gcse = document.createElement('script');
    gcse.type = 'text/javascript';
    gcse.async = true;
    gcse.src = (document.location.protocol == 'https:' ? 'https:' : 'http:') +
        '//cse.google.com/cse.js?cx=' + cx;
    var s = document.getElementsByTagName('script')[0];
    s.parentNode.insertBefore(gcse, s);
  })();
</script>
<script src="//nanda.online-dhamma.net/theme/js/hushiah.js"></script>
</body>

<!--
2022-04-18 del. mirror site on ncku
-->

</html>