<!DOCTYPE html>
<html lang="zh">
<head>
  <meta charset="utf-8">
  <title>Mahāsamayasuttaṃ (PTS)</title>
  <meta name="keywords" content="mahāsamayasuttaṃ,dn20,DN20,PTS,巴利三藏長部,大會經,大集會經"/>
  <meta name="description" content="Mahāsamayasuttaṃ (PTS)"/>
  <meta name="author" content="Nanda Lau"/><meta property="og:title" content="Mahāsamayasuttaṃ (PTS)" /><meta property="og:description" content="Mahāsamayasuttaṃ (PTS)" /><meta name="viewport" content="width=device-width, initial-scale=1">
  <link rel="stylesheet" type="text/css" href="//nanda.online-dhamma.net/theme/css/style.css">
</head>
<body>

<nav class="top-nav" role="navigation">
  <div class="nav-links">
    <ul>
      <li><a href="//nanda.online-dhamma.net/">首頁</a></li>
      <li><a href="//nanda.online-dhamma.net/archives.html">歸檔</a></li>
      <li><a href="//nanda.online-dhamma.net/categories.html">分類</a></li>
      <li><a href="//nanda.online-dhamma.net/tags.html">標籤</a></li>
    </ul>
  </div>
</nav><main role="main" class="article"><div class="align-center">
      <p><strong>namo tassa bhagavato arahato sammāsambuddhassa</strong></p>
      <p><strong>皈敬世尊、阿羅漢、正等正覺者</strong></p>
    </div>
    <hr><article><header>
      <h1>
        <a href="//nanda.online-dhamma.net/tipitaka/sutta/diigha/dn20/dn20-pts/"
           rel="bookmark"
           title="Permalink to Mahāsamayasuttaṃ (PTS)">
          Mahāsamayasuttaṃ (PTS)
        </a>
      </h1>
    </header><aside><time datetime="2021-09-20T00:00:00+08:00">
    更新：九月 20,
<a href="https://zh.wikipedia.org/zh-tw/%E4%BD%9B%E6%9B%86">佛曆</a>2564
(2021)
  </time></aside>
    <aside><div class="edit-on-github"><a href="https://github.com/twnanda/twnanda/tree/master/content/articles/tipitaka/sutta/diigha/dn20/dn20-pts%25zh.rst">GitHub</a></div><div class="zh-convert"><span id="zh-convert" data-zh="tw">简体</span></div>
      <div class="font-adjust">
        <span id="font-larger">字+</span>
        <span id="font-smaller">字-</span>
      </div>
    </aside>
    <hr>
<gcse:search></gcse:search>    <div class="main-content"><hr class="docutils" />
<div class="line-block">
<div class="line">[PTS Vol D - 2] [z D /] [f II /]</div>
<div class="line"><strong>[PTS Page 001]</strong> [q 1/]</div>
<div class="line">[BJT Vol D - 2] [z D /] [w II /]</div>
<div class="line">[BJT Page 002] [x 2/]</div>
<div class="line"><br /></div>
</div>
<p>Suttantapiṭake</p>
<div class="line-block">
<div class="line">Dīghanikāyo</div>
<div class="line">(Dutiyo bhāgo)</div>
<div class="line">Mahāvaggo</div>
<div class="line"><br /></div>
</div>
<p><strong>Namo tassa bhagavato arahato sammā sambuddhassa.</strong></p>
<hr class="docutils" />
<p>7.
[PTS Page 253] [q 253/] mahāsamayasuttaṃ</p>
<ol class="arabic simple">
<li>Evaṃ me sutaṃ: ekaṃ samayaṃ bhagavā sakkesu viharati kapivatthusmiṃ mahāvane mahatā bhikkhusaṅghena saddhiṃ pañcamattehi bhikkhusatehi sabbeheva arahantehi. Dasahi ca lokadhātuhi devatā yebhuyyena sannipatitā honti bhagavantaṃ dassanāya bhikkhusaṅghañca. Atha kho catunnaṃ suddhavāsakāyikānaṃ devatānaṃ1 etadahosi:</li>
</ol>
<p>&quot;Ayaṃ kho bhagavā sakkesu viharati kapilavatthusmiṃ mahāvane mahatā bhikkhusaṅghena saddhiṃ pañcamattehi bhikkhusatehi sabbeheva arahantehi dasahi ca lokadhātūhī devatā yebhuyyena sannipatitā honti bhagavantaṃ dassanāya bhikkhusaṅghañca, yannūna mayampi yena bhagavā tenupasaṅkameyyāma. Upasaṅkamitvā bhagavato santike paccekaṃ gāthaṃ2 bhāseyyāmā&quot;ti.
2. Atha kho tā devatā seyyathāpi nāma balavā puriso samiñjitaṃ3 vā bāhaṃ pasāreyya, pasāritaṃ vā bāhaṃ [PTS Page 254] [q 254/] samiñjeyya, 4 evameva suddhāvāsesu devesu antarahitā bhagavato purato pāturahesuṃ, 5 atha kho tā devatā bhagavantaṃ abhivādetvā ekamantaṃ aṭṭhaṃsu, ekamantaṃ ṭhitā kho ekā devatā bhagavato santike imaṃ gāthaṃ abhāsi;</p>
<div class="line-block">
<div class="line">&quot;Mahāsamayo pavanasmiṃ devakāyā samāgatā,</div>
<div class="line">Āgatamha imaṃ dhammasamayaṃ dakkhitāye aparājitasaṅghanti, &quot;</div>
<div class="line"><br /></div>
</div>
<p>Atha kho aparā devatā bhagavato santike imaṃ gāthaṃ abhāsi;</p>
<p>1. Devānaṃ - [PTS] syā. 2. Paccekagāthaṃ - [PTS] syā. 3. Sammiṃjitaṃ, (sīmu).
4. Sammiṃjeyya (sīmu). 5. Pāturahaṃsu [PTS.]</p>
<p>[BJT Page 384] [x 384/]</p>
<div class="line-block">
<div class="line">&quot;Tatra bhikkhavo samādahaṃsu cittamattano ujukamakaṃsu,</div>
<div class="line">Sārathīva nettāni gahetvā indriyāni rakkhanti paṇḍitā&quot;ti.</div>
<div class="line"><br /></div>
</div>
<p>Atha kho aparā devatā bhagavato santike imaṃ gāthaṃ abhāsi:</p>
<div class="line-block">
<div class="line">Chetvā khīlaṃ chetvā palighaṃ indakhīlaṃ ūhacca1 manejā,</div>
<div class="line">Te caranti suddhā vimalā cakkhumatā sudantā susu nāgā'ti.</div>
<div class="line"><br /></div>
</div>
<p>[PTS Page 255] [q 255/] atha kho aparā devatā bhagavato santike imaṃ gāthaṃ abhāsi:</p>
<div class="line-block">
<div class="line">&quot;Ye keci buddhaṃ saraṇaṃ gatāse na te gamissanti apāyabhūmiṃ2</div>
<div class="line">Pahāya mānusaṃ dehaṃ devakāyaṃ paripūressanti'ti.</div>
<div class="line"><br /></div>
</div>
<ol class="arabic simple" start="3">
<li>Atha kho bhagavā bhikkhu āmantesi, &quot;yebhuyyena bhikkhave dasasu lokadhātūsu devatā sannipatitā honti, tathāgataṃ dassanāya bhikkhusaṅghañca, ye pi te bhikkhave ahesuṃ, atītamaddhānaṃ arahanto sammāsambuddhā, tesampi bhagavantānaṃ etaṃparamā3 yeva devatā sannipatitā ahesuṃ seyyathāpi mayhaṃ etarahi. Ye pi te bhikkhave bhavissanti anāgatamaddhānaṃ arahanto sammāsambuddhā, tesampi bhagavantānaṃ etaṃparamā yeva devatā sannipattā bhavissanti, seyyathāpi mayhaṃ etarahi. Ācikkhissāmi bhikkhave devakāyānaṃ nāmāni, kittayissāmi bhikkhave devakāyānaṃ nāmāni, desissāmi bhikkhave devakāyānaṃ nāmāni. Taṃ suṇātha sādhukaṃ manasikarotha bhāsissāmi&quot;ti. &quot;Evambhante&quot;ti kho te bhikkhū bhagavato paccassosuṃ bhagavā etadavoca:</li>
</ol>
<div class="line-block">
<div class="line">4. Silokamanukassāmi yattha bhummā tadassitā,</div>
<div class="line">Ye sītā girigabbharaṃ4 pahitattā samāhitā.</div>
<div class="line"><br /></div>
<div class="line">Puthū sīhā'va sallīnā lomahaṃsāhisambhuno,</div>
<div class="line">Odātamanasā suddhā vippasannā manāvilā. 5</div>
<div class="line"><br /></div>
<div class="line">[PTS Page 256] [q 256/] bhiyyo pañcasate ñatvā vane kāpilavatthave,</div>
<div class="line">Tato āmattayī satthā sāvake sāsane rate.</div>
<div class="line"><br /></div>
<div class="line">Devakāyā abhikkantā te vijānātha bhikkhavo.</div>
<div class="line">Te ca ātappamakaruṃ sutvā buddhassa sāsanaṃ.</div>
<div class="line"><br /></div>
</div>
<ol class="arabic simple">
<li>Uhacca (kam). 2. Apāyaṃ (sīmu. ). 3. Etaparamā (sī. ) 4. Gabbhāraṃ (sīmu. ). 5. Vippasannamanāvilā (machasaṃ [PTS]</li>
</ol>
<p>[BJT Page 386] [x 386/]</p>
<div class="line-block">
<div class="line">Tesaṃ pāturahu ñāṇaṃ amanussāna dassanaṃ,</div>
<div class="line">Appeke satamaddakkhuṃ sahassaṃ atha sattariṃ.</div>
<div class="line">Sataṃ eke sahassānaṃ amanussānamaddasuṃ,</div>
<div class="line">Appeke'nantamaddakkhuṃ disā sabbā phuṭā ahu. 1</div>
<div class="line"><br /></div>
<div class="line">5. Tañca sabbaṃ abhiññāya vavatthitvāna 2 cakkhumā,</div>
<div class="line">Tato āmantayī satthā sāvake sāsane rate.</div>
<div class="line"><br /></div>
<div class="line">&quot;Devakāyā abhikkantā te vijānātha bhikkhavo,</div>
<div class="line">Ye vo'haṃ kittayissāmi girāhi anupubbaso.</div>
<div class="line"><br /></div>
<div class="line">Sattasahassā te yakkhā bhummā kāpilavatthavā,</div>
<div class="line">Iddhimanto jutīmanto vaṇṇavanto yasassino.</div>
<div class="line">Modamānā abhikkāmuṃ bhikkhūnaṃ samitiṃ vanaṃ,</div>
<div class="line"><br /></div>
<div class="line">Cha sahassā hemavatā yakkhā nānattavaṇṇino.</div>
<div class="line">Iddhimanto jutīmanto vaṇṇavanto yasassino,</div>
<div class="line">Modamānā abhikkāmuṃ bhikkhūnaṃ samitiṃ vanaṃ,</div>
<div class="line"><br /></div>
<div class="line">6. Sātāgirā tisahassā yakkhā nānattavaṇṇino</div>
<div class="line">Iddhimanto jutīmanto vaṇṇavanto yasassino,</div>
<div class="line">Modamānā abhikkāmuṃ bhikkhūnaṃ samitiṃ vanaṃ,</div>
<div class="line"><br /></div>
<div class="line">Iccete soḷasahassā yakkhā nānattavaṇṇino</div>
<div class="line">Iddhimanto jutīmanto vaṇṇavanto yasassino,</div>
<div class="line">Modamānā abhikkāmuṃ bhikkhūnaṃ samitiṃ vanaṃ,</div>
<div class="line"><br /></div>
<div class="line">[PTS Page 257] [q 257/] vessāmittā pañcasatā yakkhā nānatt avaṇṇino</div>
<div class="line">Iddhimanto jutīmanto vaṇṇavanto yasassino,</div>
<div class="line">Modamānā abhikkāmuṃ bhikkhūnaṃ samitiṃ vanaṃ,</div>
<div class="line"><br /></div>
<div class="line">Kumbhīro rājagahiko vepullassa nivesanaṃ[a]</div>
<div class="line">Bhiyyo naṃ satasahassaṃ yakkhānaṃ payirupāsati</div>
<div class="line">Kumbhīro rājagahiko sopāga samitiṃ vanaṃ.</div>
<div class="line"><br /></div>
<div class="line">7. Purimañca disaṃ rājā dhataraṭṭho pasāsati[b] gandhabbānaṃ ādhipati mahārājā yasassi so.</div>
<div class="line"><br /></div>
<div class="line">[A.] Kumbhīra yakṣo rājagṛhe vipule' smin naivāsikaḥ</div>
<div class="line">Bhūyaḥ śata sahasrāṇa yakṣāḥ paryupāsyate (mahāmāyurī vidyā)</div>
<div class="line">[B.] Pūrveṇadhṛtarāṣṭra satu dakṣiṇena virūḍhakaḥ</div>
<div class="line">Paścimena virūpākṣaḥ kuberaścottarāṃdisā (mahāvastu)</div>
<div class="line">1. Ahuṃ (machasaṃ). 2. Avekkhitvāna (ṭīkā)</div>
<div class="line"><br /></div>
<div class="line">[BJT Page 388] [x 388/]</div>
<div class="line"><br /></div>
<div class="line">Puttā pi tassa bahavo indanāmā mahabbalā</div>
<div class="line">Iddhimanto jutīmanto vaṇṇavanto yasassino,</div>
<div class="line">Modamānā abhikkāmuṃ bhikkhūnaṃ samitiṃ vanaṃ.</div>
<div class="line">Dakkhiṇañca disaṃ rājā virūḷho taṃ pasāsati</div>
<div class="line">Kumbhaṇḍānaṃ adhipati mahārājā yasassi so.</div>
<div class="line"><br /></div>
<div class="line">Puttā pi tassa bahavo indanāmā mahabbalā</div>
<div class="line">Iddhimanto jutīmanto vaṇṇavanto yasassino,</div>
<div class="line">Modamānā abhikkāmuṃ bhikkhūnaṃ samiti vanaṃ.</div>
<div class="line"><br /></div>
<div class="line">Pacchimañca disaṃ rājā virūpakkho pasāsati</div>
<div class="line">Nāgāṇañca adhipati mahārājā yasassi so.</div>
<div class="line"><br /></div>
<div class="line">Puttā pi tassa bahavo indanāmā mahabbalā</div>
<div class="line">Iddhimanto jutimanto vaṇṇavanto yasassino, *</div>
<div class="line">Modamānā abhikkāmuṃ bhikkhūnaṃ samiti vanaṃ.</div>
<div class="line"><br /></div>
<div class="line">Uttarañca disaṃ rājā kuvero taṃ pasāsati</div>
<div class="line">Yakkhānañca adhipati mahārājā yasassiso.</div>
<div class="line"><br /></div>
<div class="line">[PTS Page 258] [q 258/] puttā pi tassa bahavo indanāmā mahabbalā</div>
<div class="line">Iddhimanto jutimanto vaṇṇavanto yasassino,</div>
<div class="line">Modamānā abhikkāmuṃ bhikkhūnaṃ samiti vanaṃ.</div>
<div class="line"><br /></div>
<div class="line">8. Purimaṃ disaṃ dhataraṭṭho dakkhiṇena virūḷhako, pacchime na virūpakkho kuvero uttaraṃ disaṃ.</div>
<div class="line"><br /></div>
<div class="line">Cattāro te mahārājā samantā caturo disā</div>
<div class="line">Ddallamānā aṭṭhaṃsu vane kāpilavatthave.</div>
<div class="line">Tesaṃ māyāvino dāsā āguṃ vañcanikā saṭhā</div>
<div class="line">Māyā kuṭeṇḍu veṭeṇḍu viṭucca viṭuḍo saha</div>
<div class="line"><br /></div>
<div class="line">Candano kāmaseṭṭhā ca kinnīghaṇḍu nighaṇḍu ca,</div>
<div class="line">Panādo opamañño ca devasūto ca mātalī,</div>
<div class="line">Vittaseno ca gandhabbo naḷo rājā janesabho1</div>
<div class="line"><br /></div>
<div class="line">Āguṃ pañcasikho ceva timbaru suriyavaccasā</div>
<div class="line">Ete caññe ca rājāno gandhabbā saha rājuhi,</div>
<div class="line">Modamānā abhikkāmuṃ bhikkhūnaṃ samitiṃ vanaṃ.</div>
<div class="line"><br /></div>
<div class="line">1. Janosabho (syā)</div>
<div class="line"><br /></div>
<div class="line">[BJT Page 390] [x 390/]</div>
<div class="line"><br /></div>
<div class="line">Athāguṃ1 nābhasā nāgā vesālā saha tacchakā</div>
<div class="line">Kambalassatarā āguṃ2 pāyāgā saha ñātihi.</div>
<div class="line"><br /></div>
<div class="line">Yāmunā dhataraṭṭho ca āguṃ3 nāgā yasassino</div>
<div class="line">Erāvaṇo mahānāgo sopāga samitiṃ vanaṃ.</div>
<div class="line"><br /></div>
<div class="line">10. Ye nāgarāje sahasā haranti</div>
<div class="line">Dibbā dijā pakkhi visuddhacakkhu, [PTS Page 259] [q 259/] vehāsayā4 te vanamajjhapattā</div>
<div class="line">Citrā supaṇṇā iti tesaṃ nāmāni 5.</div>
<div class="line"><br /></div>
<div class="line">Abhayaṃ tadā nāgarājānamāsi</div>
<div class="line">Supaṇṇato khemamakāsi buddho,</div>
<div class="line">Saṇhāhi vācāhi upavhayantā</div>
<div class="line">Nāgā supaṇṇā saraṇamagaṃsu 6 buddhaṃ.</div>
<div class="line"><br /></div>
<div class="line">11. Jitā vajirahatthena samuddaṃ asurā sitā bhātaro vāsavas sete iddhimanto yasassino.</div>
<div class="line"><br /></div>
<div class="line">Kālakañchā mahābhismā7 asurā dānaveghasā</div>
<div class="line">Vepacitti sucittī ca pahārādo namuci saha.</div>
<div class="line"><br /></div>
<div class="line">Satañca baliputtānaṃ sabbe verocanāmakā</div>
<div class="line">Sannayahitvā baliṃ senaṃ8 rāhubhaddamupāgamuṃ,</div>
<div class="line">'Samayo' dāni bhaddante bhikkhūnaṃ samitaṃ vanaṃ'.</div>
<div class="line"><br /></div>
<div class="line">12. Āpo ca devā paṭhavī ca tejo vāyo tadāgamuṃ</div>
<div class="line">Varuṇā vāruṇā9 devā somo ca yasasā saha.</div>
<div class="line">Mettākaruṇākāyikā āguṃ devā yasassino.</div>
<div class="line"><br /></div>
<div class="line">Dasete dasadhā kāyā sabbe nānattavaṇṇino.</div>
<div class="line">Iddhimanto jutimanto vaṇṇavanto yasassino</div>
<div class="line">Modamānā abhikkāmuṃ bhikkhūnaṃ samitiṃ vanaṃ</div>
<div class="line"><br /></div>
<div class="line">13. Veṇhū ca devā10 sahalī ca asamā ca duve yamā</div>
<div class="line">Candassūpanisā devā candamāguṃ purakkhatvā.</div>
<div class="line"><br /></div>
<div class="line">1. Athāgu. (Sīmu). 2. Āgu. (Sī). 3. Āgū (machasaṃ). 4. Vehāsayā (machasaṃ). 5. Nāmaṃ (machasaṃ). 6. Saraṇamakaṃsu (machasaṃ). 7. Mahābhiṃsā [PTS]. 8. Balisenaṃ. (Machasaṃ), balīsenaṃ (syā). 9. Vāraṇā (machasaṃ).</div>
<div class="line">10. Veṇhū devā ca. (Machasaṃ)</div>
<div class="line"><br /></div>
<div class="line">[BJT Page 392] [x 392/]</div>
<div class="line"><br /></div>
<div class="line">Suriyassūpanisā1 devā suriyamāguṃ2 purakkhatvā</div>
<div class="line">Nakkhattāni purakkhatvā āguṃ mandavalāhakā</div>
<div class="line"><br /></div>
<div class="line">[PTS Page 260] [q 260/] vasūnaṃ vāsavo seṭṭho sakkopāga3 purindado.</div>
<div class="line"><br /></div>
<div class="line">Dasete dasadhā kāyā sabbe nānattavaṇṇino</div>
<div class="line">Iddhimanto jutimanto vaṇṇavanto yasassino</div>
<div class="line">Modamānā abhikkāmuṃ bhikkhūnaṃ samitiṃ vanaṃ.</div>
<div class="line"><br /></div>
<div class="line">14. Athāguṃ sahabhū devā jalamaggi sikhāriva</div>
<div class="line">Ariṭṭhakā ca rojo ca ummāpupphanibhāsino.</div>
<div class="line"><br /></div>
<div class="line">Varuṇā saha dhammā ca accutā ca anejakā</div>
<div class="line">Sūleyya rucirā āguṃ āguṃ vāsavanesino.</div>
<div class="line"><br /></div>
<div class="line">Dasete dasadhā kāyā sabbe nānattavaṇṇino</div>
<div class="line">Iddhimanto jutimanto vaṇṇavanto yasassino,</div>
<div class="line">Modamānā abhikkāmuṃ bhikkhūnaṃ samitiṃ vanaṃ.</div>
<div class="line"><br /></div>
<div class="line">15. Samānā mahāsamānā4 mānusā mānusuttamā</div>
<div class="line">Khiḍḍāpadūsikā āguṃ āguṃ manopadūsikā.</div>
<div class="line"><br /></div>
<div class="line">Athāguṃ harayo devā ye ca lohitavāsino</div>
<div class="line">Pāragā mahāpāragā āguṃ devā yasassino.</div>
<div class="line"><br /></div>
<div class="line">Dasete dasadhā kāyā sabbe nānattavaṇṇino</div>
<div class="line">Iddhimanto jutimanto vaṇṇavanto yasassino,</div>
<div class="line">Modamānā abhikkāmuṃ bhikkhūnaṃ samitiṃ vanaṃ.</div>
<div class="line"><br /></div>
<div class="line">16. Sukkā karamhā5 aruṇā āguṃ vekhanasā6 saha</div>
<div class="line">Odātagayhā pāmokkhā āguṃ devā vicakkhaṇā.</div>
<div class="line"><br /></div>
<div class="line">Sadāmattā hāragajā missakā ca yasassino</div>
<div class="line">Thanayaṃ āga pajjanto7 yo disā abhivassati.</div>
<div class="line"><br /></div>
<div class="line">Dasete dasadhā kāyā sabbe nānattavaṇṇino</div>
<div class="line">Iddhimanto jutimanto vaṇṇavanto yasassino,</div>
<div class="line">Modamānā abhikkāmuṃ bhikkhūnaṃ samitiṃ vanaṃ.</div>
<div class="line"><br /></div>
<div class="line">17. [PTS Page 261] [q 261/] khemiyā tusitā yāmā kaṭṭhakā ca yasassino</div>
<div class="line">Lambitakā lāmaseṭṭhā jotināmā ca āsavā,</div>
<div class="line">Nimmāṇaratino āguṃ athāguṃ paranimmitā.</div>
<div class="line"><br /></div>
<div class="line">Dasete dasadhā kāyā sabbe nānattavaṇṇino</div>
<div class="line">Iddhimanto jutimanto vaṇṇavanto yasassino,</div>
<div class="line">Modamānā abhikkāmuṃ bhikkhūnaṃ samitiṃ vanaṃ.</div>
<div class="line"><br /></div>
<div class="line">1. Suriyassūpanisā - machasaṃ. 2. Suriyamāguṃ - machasaṃ. 3. Sakkopāgā - machasaṃ. 4. Mahāsamanā - machasaṃ. 5. Karumbhā - sīmu, syā [PTS. 6.] Veghanasā - machasaṃ. 7. Pajjunno - machasaṃ. Sīmu. [PTS.]</div>
<div class="line"><br /></div>
<div class="line">[BJT Page 394] [x 394/]</div>
<div class="line"><br /></div>
<div class="line">18. Saṭṭhete devanikāyā sabbe nānattavaṇṇino,</div>
<div class="line">Nāmatvayena āgañchuṃ1 ye caññe sadisā saha.</div>
<div class="line"><br /></div>
<div class="line">Pavutthajātimakhīlaṃ2 oghatiṇṇamanāsavaṃ,</div>
<div class="line">Dakkhemoghataraṃ nāgaṃ candaṃ va asitātigaṃ</div>
<div class="line"><br /></div>
<div class="line">Subrahmā paramatto3 ca puttā iddhimato saha,</div>
<div class="line">Sanaṅkumāro tisso ca sopāga samitiṃ vanaṃ,</div>
<div class="line"><br /></div>
<div class="line">Sahassaṃ brahmalokānaṃ mahābrahmābhitiṭṭhati,</div>
<div class="line">Upapanno jutimanto bhismākāyo yasassi so.</div>
<div class="line"><br /></div>
<div class="line">Dasettha issarā āguṃ paccekavasavattino,</div>
<div class="line">Tesañca majjhato āga hārito parivārito.</div>
<div class="line"><br /></div>
<div class="line">19. Te ca sabbe abhikkante sainde4 deve sabrahmake,</div>
<div class="line">Mārasenā abhikkāmuṃ5 passa kaṇhassa mandiyaṃ.</div>
<div class="line"><br /></div>
<div class="line">[PTS Page 262 [q 262/] ']</div>
<div class="line">Etha gaṇhatha bandhatha rāgena bandhamatthu vo,</div>
<div class="line">Samantā parivāretha mā vo muñcittha koci naṃ'.</div>
<div class="line"><br /></div>
<div class="line">Iti tattha mahāseno kaṇhasenaṃ apesayi,</div>
<div class="line">Pāṇinā thālamāhacca saraṃ katvāna bheravaṃ.</div>
<div class="line"><br /></div>
<div class="line">20. Yathā pāvussako megho thanayanto savijjuko.</div>
<div class="line">Tadā so pacucadāvatti saṅkuddho asayaṃvasī.</div>
<div class="line"><br /></div>
<div class="line">Tañca sabbaṃ abhiññāya vavatthitvāna cakkhumā</div>
<div class="line">Tato āmantayī satthā sāvake sāsane rate</div>
<div class="line">Mārasenā abhikkantā te vijānātha bhikkhavo.</div>
<div class="line"><br /></div>
<div class="line">Teca ātappamakaruṃ sutvā buddhassa sāsanaṃ</div>
<div class="line">Vītarāgehapakkāmuṃ nesaṃ lomampi iñjayuṃ.</div>
<div class="line"><br /></div>
<div class="line">Sabbe vijitasaṅgāmā bhayātītā yasassino</div>
<div class="line">Modanti saha bhūtehi sāvakā te janesutā&quot;ti.</div>
<div class="line"><br /></div>
<div class="line">Mahāsamayasuttaṃ samattaṃ.</div>
</div>
<hr class="docutils" />
<p>The text of this page (&quot;DN II_utf8&quot;, by Public domain) is free of known copyright restrictions. Documents linked from this page may be subject to other restrictions. From the Sri Lanka Tripitaka Project, courtesy of the Journal of Buddhist Ethics. Last revised for Access to Insight on 30 November 2013.</p>
<p><strong>How to cite this document</strong> (a suggested style): &quot;DN II_utf8&quot;, edited by Access to Insight. <em>Access to Insight (Legacy Edition)</em>, 30 November 2013, <a class="reference external" href="http://www.accesstoinsight.org/tipitaka/sltp/DN_II_utf8.html">http://www.accesstoinsight.org/tipitaka/sltp/DN_II_utf8.html</a> .</p>
<hr class="docutils" />
<ul class="simple">
<li><a class="reference external" href="//nanda.online-dhamma.net/tipitaka/sutta/diigha/dn20/dn20/">大會經(大集會經， DN.20 Mahāsamayasuttaṃ)</a></li>
<li><a class="reference external" href="//nanda.online-dhamma.net/canon-selected/canon-selected/">經文選讀</a></li>
<li><a class="reference external" href="//nanda.online-dhamma.net/tipitaka/tipitaka/">Tipiṭaka 南傳大藏經; 巴利大藏經</a></li>
</ul>
<!-- 09-20 finish & post; 2021-09-14 create rst -->
</div>
    <footer><hr><aside>
    <i>&isin;</i> <b>分類</b>:
    <a href="//nanda.online-dhamma.net/category/ba-li-san-cang-chang-bu.html">巴利三藏長部</a>
  </aside><aside>
    <i>&sum;</i> <b>標籤</b>:
      <a href="//nanda.online-dhamma.net/tag/mahasamayasuttam.html">mahāsamayasuttaṃ</a>
,       <a href="//nanda.online-dhamma.net/tag/dn20.html">dn20</a>
,       <a href="//nanda.online-dhamma.net/tag/dn20.html">DN20</a>
,       <a href="//nanda.online-dhamma.net/tag/pts.html">PTS</a>
,       <a href="//nanda.online-dhamma.net/tag/ba-li-san-cang-chang-bu.html">巴利三藏長部</a>
,       <a href="//nanda.online-dhamma.net/tag/da-hui-jing.html">大會經</a>
,       <a href="//nanda.online-dhamma.net/tag/da-ji-hui-jing.html">大集會經</a>
  </aside></footer><hr>
    <div>
      <p>巴利文經典最突出的特點，同時也是缺乏同情心的讀者最感厭倦的特點，就是單字、語句和整段文節的重複。這一部分是文法或至少是文體所產生的結果。 …，…，…，</p>
      <p>…，…，…， 這種文句冗長的特性，另外還有一個原因，那就是在長時期中三藏經典只以口授相傳。 …，…，…，</p>
      <p>…，…，…， 巴利文經典令人生厭的機械性的重覆敘述，也可能一部分是由於僧伽羅人(Sinhalese)不願遺失外國傳教師傳授給他們的聖語 …，…，…，</p>
      <p>…，…，…， 重覆敘述不僅是說教記錄的特點，而且也是說教本身的特點。我們持有的版本，無疑地是把一段自由說教壓縮成為編有號碼的段落和重覆敘述的產品。佛陀所說的話一定比這些生硬的表格更為活潑柔軟得多。</p>
      <p>（節錄自： <a href="http://nanda.online-dhamma.net/extra/authors/charles-eliot/Pali_Buddhism-Charles_Eliot-han-chap06-selected.html">巴利系佛教史綱　第六章　聖典　二　摘錄 ）</a></p>
    </div></article>
</main>
<footer class="layout-footer">
  <strong>Nanda歡迎<a href="mailto:tw.nanda@gmail.com">來函</a>指教！</strong>
  <hr>
  <div class="align-center">
    <div>※※※本網站 Htmled 版權屬十方法界，歡迎複製流傳；※※※</div>
    <div>※※※法義尊貴，請勿商品化流通！※※※</div>
    <div><a href="https://creativecommons.org/licenses/by-nc-sa/3.0/tw/">參考台灣(CC BY-NC-SA 3.0 TW)授權條款</a></div>
  </div>
  <hr>
  <div class="align-center">
    <div class="fake-h3">願我們一起分享法施的功德、</div>
    <div class="fake-h2">願一切眾生受利樂、</div>
    <div class="fake-h1">願正法久住。</div>
  </div>
</footer>

<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-77184712-1', 'auto');
  ga('send', 'pageview');

</script><script>
  (function() {
    var cx = '000759460633137666077:lx1yueta8ju';
    var gcse = document.createElement('script');
    gcse.type = 'text/javascript';
    gcse.async = true;
    gcse.src = (document.location.protocol == 'https:' ? 'https:' : 'http:') +
        '//cse.google.com/cse.js?cx=' + cx;
    var s = document.getElementsByTagName('script')[0];
    s.parentNode.insertBefore(gcse, s);
  })();
</script>
<script src="//nanda.online-dhamma.net/theme/js/hushiah.js"></script>
</body>

<!--
2022-04-18 del. mirror site on ncku
-->

</html>