<!DOCTYPE html>
<html lang="zh">
<head>
  <meta charset="utf-8">
  <title>Dhammacakkappavattanasuttaṃ (PTS)</title>
  <meta name="keywords" content="Dhammacakkappavattanasuttaṃ,SN 56.11,PTS"/>
  <meta name="description" content="Dhammacakkappavattanasuttaṃ (PTS)"/>
  <meta name="author" content="Nanda Lau"/><meta property="og:title" content="Dhammacakkappavattanasuttaṃ (PTS)" /><meta property="og:description" content="Dhammacakkappavattanasuttaṃ (PTS)" /><meta name="viewport" content="width=device-width, initial-scale=1">
  <link rel="stylesheet" type="text/css" href="//nanda.online-dhamma.net/theme/css/style.css">
</head>
<body>

<nav class="top-nav" role="navigation">
  <div class="nav-links">
    <ul>
      <li><a href="//nanda.online-dhamma.net/">首頁</a></li>
      <li><a href="//nanda.online-dhamma.net/archives.html">歸檔</a></li>
      <li><a href="//nanda.online-dhamma.net/categories.html">分類</a></li>
      <li><a href="//nanda.online-dhamma.net/tags.html">標籤</a></li>
    </ul>
  </div>
</nav><main role="main" class="article"><div class="align-center">
      <p><strong>namo tassa bhagavato arahato sammāsambuddhassa</strong></p>
      <p><strong>皈敬世尊、阿羅漢、正等正覺者</strong></p>
    </div>
    <hr><article><header>
      <h1>
        <a href="//nanda.online-dhamma.net/tipitaka/sutta/samyutta/sn56/sn56-011-pts/"
           rel="bookmark"
           title="Permalink to Dhammacakkappavattanasuttaṃ (PTS)">
          Dhammacakkappavattanasuttaṃ (PTS)
        </a>
      </h1>
    </header><aside><time datetime="2016-11-08T14:00:00+08:00">
    更新：十一月 08,
<a href="https://zh.wikipedia.org/zh-tw/%E4%BD%9B%E6%9B%86">佛曆</a>2559
(2016)
  </time></aside>
    <aside><div class="edit-on-github"><a href="https://github.com/twnanda/twnanda/tree/master/content/articles/tipitaka/sutta/samyutta/sn56/sn56-011-pts%25zh.rst">GitHub</a></div><div class="zh-convert"><span id="zh-convert" data-zh="tw">简体</span></div>
      <div class="font-adjust">
        <span id="font-larger">字+</span>
        <span id="font-smaller">字-</span>
      </div>
    </aside>
    <hr>
<gcse:search></gcse:search>    <div class="main-content"><hr class="docutils" />
<div class="line-block">
<div class="line">Suttantapiṭake</div>
<div class="line">Saṃyuttanikāyo</div>
<div class="line">Pañcamo bhāgo</div>
<div class="line">Mahāvaggo</div>
<div class="line"><br /></div>
</div>
<ol class="arabic simple" start="12">
<li>Saccasaṃyuttaṃ</li>
</ol>
<p>12. 1. 10</p>
<p><strong>2. Dhammacakkappavattana suttaṃ</strong></p>
<p>3853. Evaṃ me sutaṃ, ekaṃ samayaṃ bhagavā bārāṇasiyaṃ viharati isipatane migadāye <strong>[PTS Page 421]</strong> [q 421/] tatra kho bhagavā pañcavaggiye bhikkhū āmantesi: &quot;dve me bhikkhave, antā pabbajitena na sevitabbā <a class="footnote-reference" href="#footnote-1" id="footnote-reference-1">[1]</a> . Yocayāṃ kāmesu kāmasukhallikānuyogo hīno gammo pothujjaniko anariyo anatthasaṃhito, yo cāyaṃ attakilamathānuyogo dukkho anariyo anatthasaṃhito, ete te <a class="footnote-reference" href="#footnote-2" id="footnote-reference-2">[2]</a> bhikkhave, ubho ante anupagamma majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati. Katamā ca sā bhikkhave, majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati: ayameva ariyo aṭṭhaṅgiko maggo seyyathīdaṃ: sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi. Ayaṃ kho sā bhikkhave, majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati.</p>
<p>Idaṃ kho pana bhikkhave, dukkhaṃ ariyasaccaṃ: jātipi dukkhā jarāpi dukkhā vyādhipi dukkho maraṇampi dukkhaṃ appiyehi sampayogo dukkho piyehi vippayogo dukkho yampicchaṃ na labhati tampi dukkhaṃ saṅkhittena pañcupādānakkhandhā dukkhā&quot;. Idaṃ kho pana bhikkhave, dukkhasamudayo <a class="footnote-reference" href="#footnote-3" id="footnote-reference-3">[3]</a> ariyasaccaṃ: &quot;yāyaṃ taṇhā ponobhavikā nandirāgasahagatā tatra tatrābhinandinī, seyyathīdaṃ: kāmataṇhā bhavataṇhā vibhavataṇhā&quot;. Idaṃ kho pana bhikkhave, dukkhanirodho <a class="footnote-reference" href="#footnote-4" id="footnote-reference-4">[4]</a> ariyasaccaṃ: yo tassāyeva taṇhāya asesavirāganirodho cāgo paṭinissaggo mutti anālayo. Idaṃ kho pana bhikkhave, dukkhanirodhagāminī paṭipadā <strong>[PTS Page 422]</strong> [q 422/] ariyasaccaṃ: ayameva ariyo aṭṭhaṅgiko maggo, seyyathīdaṃ: sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi.</p>
<hr class="docutils" />
<p>[BJT Page 272] [x 272/]</p>
<p>&quot;Idaṃ dukkhaṃ ariyasaccanti&quot; me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. Taṃ kho panidaṃ dukkhaṃ ariyasaccaṃ pariññeyyanti me bhikkhave, pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. Taṃ kho panidaṃ dukkhaṃ ariyasaccaṃ pariññātanti me bhikkhave, pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi.
&quot;Idaṃ dukkhasamudayo ariyasaccanti&quot; me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. Taṃ kho panidaṃ dukkhasamudayo ariyasaccaṃ pahātabbanti me bhikkhave, pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. Taṃ kho panidaṃ dukkhasamudayo ariyasaccaṃ pahīnanti me bhikkhave, pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi.
&quot;Idaṃ dukkhanirodho ariyasaccanti&quot; me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. Taṃ kho panidaṃ dukkhanirodho ariyasaccaṃ sacchikātabbanti me bhikkhave, pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. Taṃ kho panidaṃ dukkhanirodho ariyasaccaṃ sacchikatanti me bhikkhave, pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi.</p>
<p>&quot;Idaṃ dukkhanirodhagāminī paṭipadā ariyasaccanti&quot; me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. Taṃ kho panidaṃ dukkhanirodhagāminī paṭipadā ariyasaccaṃ bhāvetabbanti me bhikkhave, pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. Taṃ kho panidaṃ dukkhanirodhagāminī paṭipadā ariyasaccaṃ bhāvitanti me bhikkhave, pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi.</p>
<p>Yāvakīvañca me bhikkhave, imesu catusu ariyasaccesu evaṃ tiparivaṭṭaṃ dvādasākāraṃ yathābhūtaṃ ñāṇadassanaṃ na suvisuddhaṃ ahosi, neva tāvāhaṃ bhikkhave, <strong>[PTS Page 423]</strong> [q 423/] sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṃ sammāsambodhiṃ abhisambuddho <a class="footnote-reference" href="#footnote-5" id="footnote-reference-5">[5]</a> paccaññāsiṃ. Yato ca kho me bhikkhave, imesu catusu ariyasaccesu evaṃ tiparivaṭṭaṃ dvādasākāraṃ yathābhūtaṃ ñāṇadassanaṃ suvisuddhaṃ ahosi, athāhaṃ bhikkhave, sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṃ sammāsambodhiṃ abhisambuddho paccaññāsiṃ. Ñāṇañca pana me dassanaṃ udapādi akuppā me cetovimutti, ayamantimā jāti natthidāni punabbhavoti. Idamavoca bhagavā attamanā pañcavaggiyā bhikkhū bhagavato bhāsitaṃ abhinandunti.</p>
<hr class="docutils" />
<p>[BJT Page 274] [x 274/]</p>
<p>Imasamiñca pana veyyākaraṇasmiṃ bhaññamāne āyasmato koṇḍaññassa virajaṃ vītamalaṃ dhammacakkhuṃ udapādi: &quot;yaṃ kiñci samudayadhammaṃ sabbantaṃ nirodhadhammanti&quot;. Pavattite ca pana bhagavatā <a class="footnote-reference" href="#footnote-6" id="footnote-reference-6">[6]</a> dhammacakke bhummā devā saddamanussāvesu: &quot;etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appativattiyaṃ samaṇena vā brāhmaṇena vā devena vā mārena vā brahmunā vā kenaci vā lokasminti&quot;. Bhummānaṃ devānaṃ saddaṃ sutvā cātummahārājikā devā saddamanussāvesuṃ: &quot;etaṃ bhagavatā bārānasiyaṃ isipatane migadāye anuttaraṃ dhammacakkaṃ pavattitaṃ appativattiyaṃ <a class="footnote-reference" href="#footnote-7" id="footnote-reference-7">[7]</a> samaṇena vā brāhmaṇena vā devena vā mārena vā brahmunā vā kenaci vā lokasminti&quot;. Cātummahārājikānaṃ devānaṃ saddaṃ sutvā tāvatiṃsā devā saddamanussāvesuṃ: &quot;etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appativattiyaṃ <a class="footnote-reference" href="#footnote-7" id="footnote-reference-8">[7]</a> samaṇena vā brāhmaṇena vā devena vā mārena vā brahmunā vā kenaci vā lokasminti&quot;. Tāvatiṃsānaṃ devānaṃ saddaṃ sutvā yāmā devā saddamanussāvesuṃ: &quot;etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appativattiyaṃ <a class="footnote-reference" href="#footnote-7" id="footnote-reference-9">[7]</a> samaṇena vā brāhmaṇena vā devena vā mārena vā brahmunā vā kenaci vā lokasminti&quot;. Yāmānaṃ devānaṃ saddaṃ sutvā tusitā devā saddamanussāvesuṃ: &quot;etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appativattiyaṃ <a class="footnote-reference" href="#footnote-7" id="footnote-reference-10">[7]</a> samaṇena vā brāhmaṇena vā devena vā mārena vā brahmunā vā kenaci vā lokasminti&quot;. Tusitānaṃ devānaṃ saddaṃ sutvā nimmāṇaratī devā saddamanussāvesuṃ: &quot;etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appativattiyaṃ <a class="footnote-reference" href="#footnote-7" id="footnote-reference-11">[7]</a> samaṇena vā brāhmaṇena vā devena vā mārena vā brahmunā vā kenaci vā lokasminti&quot;. Tusitānaṃ devānaṃ saddaṃ sutvā paranimmitavasavattī3 devā saddamanussāvesuṃ: &quot;etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appativattiyaṃ <a class="footnote-reference" href="#footnote-7" id="footnote-reference-12">[7]</a> samaṇena vā brāhmaṇena vā devena vā mārena vā brahmunā vā kenaci vā lokasminti&quot;. Paranimmitavasavattīnaṃ devānaṃ saddaṃ sutvā brahmakāyikā devā saddamanussāvesuṃ: &quot;etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ <strong>[PTS Page 424]</strong> [q 424/] appativattiyaṃ <a class="footnote-reference" href="#footnote-7" id="footnote-reference-13">[7]</a> samaṇena vā brāhmaṇena vā devena vā mārena vā brahmunā vā kenaci vā lokasminti&quot;.
Itiha tena khaṇena tena muhuttena yāva brahmalokā saddo abbhuggañchi. Ayañca dasasahassī lokadhātu saṅkampi sampakampi sampavedhi. Appamāṇo ca uḷāro obhāso loke pāturahosi: atikkamma4 devānaṃ devānubhāvanti. Atha kho bhagavā udānaṃ5 udānesi: &quot;aññāsi vata bho koṇḍañño, aññāsi vata bho koṇḍaññoti&quot;. Itihidaṃ āyasmato koṇḍaññassa aññākoṇḍaññottheva6 nāmaṃ ahosīti.</p>
<hr class="docutils" />
<table class="docutils footnote" frame="void" id="footnote-1" rules="none">
<colgroup><col class="label" /><col /></colgroup>
<tbody valign="top">
<tr><td class="label"><a class="fn-backref" href="#footnote-reference-1">[1]</a></td><td>Nasevitabbā katame dve-machasaṃ, syā.</td></tr>
</tbody>
</table>
<table class="docutils footnote" frame="void" id="footnote-2" rules="none">
<colgroup><col class="label" /><col /></colgroup>
<tbody valign="top">
<tr><td class="label"><a class="fn-backref" href="#footnote-reference-2">[2]</a></td><td>Ete kho5machasaṃ,</td></tr>
</tbody>
</table>
<table class="docutils footnote" frame="void" id="footnote-3" rules="none">
<colgroup><col class="label" /><col /></colgroup>
<tbody valign="top">
<tr><td class="label"><a class="fn-backref" href="#footnote-reference-3">[3]</a></td><td>Samudayaṃ-machasaṃ, sīmu.</td></tr>
</tbody>
</table>
<table class="docutils footnote" frame="void" id="footnote-4" rules="none">
<colgroup><col class="label" /><col /></colgroup>
<tbody valign="top">
<tr><td class="label"><a class="fn-backref" href="#footnote-reference-4">[4]</a></td><td>Nirodhaṃ-machasaṃ, sīmu.</td></tr>
</tbody>
</table>
<table class="docutils footnote" frame="void" id="footnote-5" rules="none">
<colgroup><col class="label" /><col /></colgroup>
<tbody valign="top">
<tr><td class="label"><a class="fn-backref" href="#footnote-reference-5">[5]</a></td><td>Abhisambuddhoti-machasaṃ.</td></tr>
</tbody>
</table>
<table class="docutils footnote" frame="void" id="footnote-6" rules="none">
<colgroup><col class="label" /><col /></colgroup>
<tbody valign="top">
<tr><td class="label"><a class="fn-backref" href="#footnote-reference-6">[6]</a></td><td>Ca bhagavatā-syā.</td></tr>
</tbody>
</table>
<table class="docutils footnote" frame="void" id="footnote-7" rules="none">
<colgroup><col class="label" /><col /></colgroup>
<tbody valign="top">
<tr><td class="label">[7]</td><td><em>(<a class="fn-backref" href="#footnote-reference-7">1</a>, <a class="fn-backref" href="#footnote-reference-8">2</a>, <a class="fn-backref" href="#footnote-reference-9">3</a>, <a class="fn-backref" href="#footnote-reference-10">4</a>, <a class="fn-backref" href="#footnote-reference-11">5</a>, <a class="fn-backref" href="#footnote-reference-12">6</a>, <a class="fn-backref" href="#footnote-reference-13">7</a>)</em> Appaṭivattiyaṃ-machasaṃ, syā</td></tr>
</tbody>
</table>
<hr class="docutils" />
<p>The text of this page (&quot;SN V_utf8&quot;, by Public domain) is free of known copyright restrictions. Documents linked from this page may be subject to other restrictions. From the Sri Lanka Tripitaka Project, courtesy of the Journal of Buddhist Ethics.  Last revised for Access to Insight on 30 November 2013.</p>
<p><strong>How to cite this document</strong> (a suggested style): &quot;SN V_utf8&quot;, edited by Access to Insight. Access to Insight (Legacy Edition), 30 November 2013, <a class="reference external" href="http://www.accesstoinsight.org/tipitaka/sltp/SN_V_utf8.html">http://www.accesstoinsight.org/tipitaka/sltp/SN_V_utf8.html</a> .</p>
<hr class="docutils" />
<ul class="simple">
<li><a class="reference external" href="//nanda.online-dhamma.net/tipitaka/sutta/samyutta/sn56/sn56-011/">初轉法輪經 (法輪轉起經, 轉法輪經, SN 56.11 Dhammacakkappavattanasuttaṃ)</a></li>
<li>轉法輪經 Dhammacakkappavattanasuttaṃ <a class="reference external" href="//nanda.online-dhamma.net/tipitaka/sutta/samyutta/sn56/sn56-011-contrast-reading/">多譯本對讀(段層次)</a></li>
<li><a class="reference external" href="//nanda.online-dhamma.net/canon-selected/canon-selected/">經文選讀</a></li>
<li><a class="reference external" href="//nanda.online-dhamma.net/tipitaka/tipitaka/">Tipiṭaka 南傳大藏經; 巴利大藏經</a></li>
</ul>
<!-- 2016-11-07 add: .rst
- `Tipiṭaka <{filename}/articles/tipitaka/tipitaka%zh.rst>`__
..  image:: ../../../../extra/img/cc-public-domain-88-31.jpg
WARNING: Empty alt attribute for image cc-public-domain-88-31.jpg in /cygdrive/d/github/twnanda/content/articles/tipitaka/sutta/samyutta/sn56/sn56-011-pts%zh.rst
- - - - - - -
02.06 add: ATI original;
      rev. modi: <h2>Namo tassa ... old:<h1>
2015-02-03 create in html -->
</div>
    <footer><hr><aside>
    <i>&isin;</i> <b>分類</b>:
    <a href="//nanda.online-dhamma.net/category/ba-li-san-cang-xiao-bu.html">巴利三藏小部</a>
  </aside><aside>
    <i>&sum;</i> <b>標籤</b>:
      <a href="//nanda.online-dhamma.net/tag/dhammacakkappavattanasuttam.html">Dhammacakkappavattanasuttaṃ</a>
,       <a href="//nanda.online-dhamma.net/tag/sn-5611.html">SN 56.11</a>
,       <a href="//nanda.online-dhamma.net/tag/pts.html">PTS</a>
  </aside></footer><hr>
    <div>
      <p>巴利文經典最突出的特點，同時也是缺乏同情心的讀者最感厭倦的特點，就是單字、語句和整段文節的重複。這一部分是文法或至少是文體所產生的結果。 …，…，…，</p>
      <p>…，…，…， 這種文句冗長的特性，另外還有一個原因，那就是在長時期中三藏經典只以口授相傳。 …，…，…，</p>
      <p>…，…，…， 巴利文經典令人生厭的機械性的重覆敘述，也可能一部分是由於僧伽羅人(Sinhalese)不願遺失外國傳教師傳授給他們的聖語 …，…，…，</p>
      <p>…，…，…， 重覆敘述不僅是說教記錄的特點，而且也是說教本身的特點。我們持有的版本，無疑地是把一段自由說教壓縮成為編有號碼的段落和重覆敘述的產品。佛陀所說的話一定比這些生硬的表格更為活潑柔軟得多。</p>
      <p>（節錄自： <a href="http://nanda.online-dhamma.net/extra/authors/charles-eliot/Pali_Buddhism-Charles_Eliot-han-chap06-selected.html">巴利系佛教史綱　第六章　聖典　二　摘錄 ）</a></p>
    </div><hr>
  </article>
</main>
<footer class="layout-footer">
  <strong>Nanda歡迎<a href="mailto:tw.nanda@gmail.com">來函</a>指教！</strong>
  <hr>
  <div class="align-center">
    <div>※※※本網站 Htmled 版權屬十方法界，歡迎複製流傳；※※※</div>
    <div>※※※法義尊貴，請勿商品化流通！※※※</div>
    <div><a href="https://creativecommons.org/licenses/by-nc-sa/3.0/tw/">參考台灣(CC BY-NC-SA 3.0 TW)授權條款</a></div>
  </div>
  <hr>
  <div class="align-center">
    <div class="fake-h3">願我們一起分享法施的功德、</div>
    <div class="fake-h2">願一切眾生受利樂、</div>
    <div class="fake-h1">願正法久住。</div>
  </div>
</footer>

<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-77184712-1', 'auto');
  ga('send', 'pageview');

</script><script>
  (function() {
    var cx = '000759460633137666077:lx1yueta8ju';
    var gcse = document.createElement('script');
    gcse.type = 'text/javascript';
    gcse.async = true;
    gcse.src = (document.location.protocol == 'https:' ? 'https:' : 'http:') +
        '//cse.google.com/cse.js?cx=' + cx;
    var s = document.getElementsByTagName('script')[0];
    s.parentNode.insertBefore(gcse, s);
  })();
</script>
<script src="//nanda.online-dhamma.net/theme/js/hushiah.js"></script>
</body>

<!--
2022-04-18 del. mirror site on ncku
-->

</html>