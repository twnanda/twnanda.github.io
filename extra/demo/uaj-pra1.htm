<HTML>
<HEAD>
<HTML>
<HEAD>
   <META HTTP-EQUIV="Content-Type" CONTENT="text/html; charset=UTF-8">
   <meta name="GENERATOR" content="Mozilla/4.5 [tw] (Win98; I) [Netscape]">
<TITLE>呂澂＜金剛經三義＞</TITLE>
</HEAD>
<center><h1>呂澂＜金剛經三義＞</center></h1>
<body>
<h2>（摘錄自《呂澂佛學論著選集》卷一）</h2><p>

<h4>錄自《中華佛教百科全書》<br>

【本電子檔案經〝中華佛教百科文獻基金會〞授權使用】<p><h4></head><hr>

<dd>今談金剛三義，原係講無著、世親學所提出，故此講主要仍依無著、世親
說之。佛學超越地域，但以出生印度，與印度一般學說平行。若以哲學目印度
學，重心仍在智慧，佛學更不外此。智慧即般若，而般若不限於大乘，全部佛
學無不有之。以般若學顯於經文者有《般若經》，是般若名之《般若經》。他
若《華嚴》、《寶積》等，名雖非般若，其實仍是《般若經》。茲以名《般若
經》言，組織最全者即奘譯《大般若經》，有十六會六百卷，詳略重複而綱要
相通。無著、世親學系所談般若學，特提此金剛一會者，以理推徵，即謂此會
能代表各會，明此會義即可概餘。故彼等於此經開始，即謂般若為行。行之發
端及其所依，又在發心。而能解說此發心意義最究竟者，無逾此會。故此特提
說第一義之發心義。<p>

<dd>行有範圍境界，般若之行為第一義行。學者雖不能行第一義，然當隨順第
一義行。是第一義為與世俗相對之勝義。若於世俗義中而能順此勝義行者，又
於世俗勝義二諦安立道應當了知，則於般若中之三假說勢不能不先明者，蓋二
諦安立即在三假，故於此會又特提說第二義之三假義。<p>

<dd>末談行之性質，此行為中道行。佛法之行無非中道，而般若行尤具此特質
。言中道行者即不著不住，謂於二邊行不著住。此不住著意非遊蕩不定，實為
方法方便耳。於此方法說得最明白、清晰、生動，並以三語即能表達者，在各
會經中又以此會為最佳，故於此又特提說第三義之無住義。<p>

<dd>如此三義，已能將般若行解說明白。而又本於無著、世親金剛般若學所提
示者，故今於此三義略為分說，以觀無著、世親學上之般若中道行。然在分說
之前，先須解明通常所有二種誤會：一者，無著、世親學談《瑜伽》，應為瑜
伽行非般若行，故此二行是一是異之疑遂生，實無須疑。蓋以行談般若，即有
種種異名，見《智論》卷四十二，故此名之為修，語之曰觀，說成瑜伽，均無
不可。瑜伽乃行之方式，而所行實為般若。是故依實質言名般若行，以形式言
亦可謂之瑜伽行。如無著所談瑜伽，《顯揚論》中有五瑜伽，即五般若，是知
般若瑜伽實不相外，雖有名言差別，而實義則一也。二者，有謂說般若，則遍
在觀或理，談瑜伽則在行與事，如是而有理事之分，實亦不然。理事說法，漫
無標準，若所言者是理，切己受用即為事，可見理之切實處即是事。明顯於事
而空談之，又即事為理也。又依《般若經》中染淨一百八法而談，何常非事耶
。金剛般若，層次井然，實亦行事之談也。由是而知般若固非專門說理捨事，
若視若空洞，實為不知般若者。<p>

<dd>(一)發趣義<p>
<p>
<dd>發趣即發心。常人於發心字多有誤解，謂為當初一下即了之自相，故此另
依《般若經》而換取發趣字，謂趣無上乘。由資糧加行，地地勝進至於究竟等
覺時，皆名發趣。如是發心實貫徹道果，始終意趣，所以《經》言，發心即成
等覺，而成等覺亦不外此發心。故此發心實一切行所依止，有金剛不壞之義，
即名此心為金剛，為大、為勝、為究竟。所謂菩薩而摩訶薩者，即指發此金剛
不壞之心。是心內容極廣，有二句最為主要，謂：「一切眾生我皆令入無餘涅
槃而滅度之。」及「無一眾生得滅度者。」具此二點是名發起金剛不壞心，金
剛名經之意，即示明此種發心之義。鳩摩羅什甚知此旨，特於《摩訶般若經》
（《大品經》）中，提此一段名＜金剛品＞。故知金剛二字在般若學上，實指
所發不壞之心而已。亦知般若正唯依託此心乃能圓滿透澈，不然處處礙著，漫
然無緒。又發心即是求菩提心，菩提為三乘究竟名稱，此之發心異於二乘所發
之心，而為無上菩提心也。無上謂廣大意樂，非如二乘純為自家著想，乃為一
切眾生安樂打算，故曰我皆令一切眾生入無餘涅槃而滅度。然此所有一切眾生
者亦非實在，若其執實，於事有礙，故次又曰實無一眾生人涅槃者。此二義理
，世親即說為菩薩以他為自之義。以他為主非眾生求，仍求其在我也。如此自
求之心，令眾生皆人無餘涅槃，則菩薩自我範圍，較之二乘實甚廣大。此種以
他為自之義，在觀行唯識道理盛行時，更見意趣深長。<p>

<dd>二乘修行方法，與大乘並無違反，只其範圍廣狹深淺有異耳。如二乘功夫
，仍在生心動念上下腳，但未明對象來歷，難至究竟。蓋有情在世，原非孑然
一己，與他有情實相關涉，互為增上，雖有時自我作主，有時全為他有情所制
而為所主。二乘修為，意樂狹小，但求一己意念不生，逃避深山與他有情隔離
，雖能證人滅盡定中，亦不可靠，有時以象鳴即失也。大乘異此，知心對象，
為心所現。所現如夢幻而不實。然有他有情增上，令所緣行相不得不生。若非
將此二義，互相關連目之為自，終難出離。所以大乘發心，雖亦自家要求無上
菩提，必令一切眾生皆入無餘涅槃，乃能究竟實際令自悟入無餘涅槃，是即與
小乘異也。<p>

<dd>復次金剛不壞云者，即謂無一眾生入涅槃。可見此之發心，原非名想計著
（世以好名而發心者），即不住彼名想。若有所住，所住動搖，發心即失。故
知不住發心方稱不壞。如此發心非為名想(名與名字)亦復不住，云何而發。無
著於此提出『願』『欲』二字。欲謂欲求，指此要求發之於內而非外。譬如常
人聞說生死並不知懼，但聲聞一聞佛說諸行無常，毛髮皆豎，為說生滅法即信
受奉行，此欲之在內而非外者。以此佛學後來有種姓之說，如聞無所動其心者
，即無種姓。可知所發雖在名，而能發定在內。又願者謂思惟作意或抉擇分別
。是欲非僅一心之動而已，必於所欲要須思惟抉擇乃能決定，故金剛心之發，
根本仍在『欲』與『願』上。如所欲展轉光大，而願亦隨之展轉幽微勝進，佛
學之行（或般若行）即據此步步抉擇勝進而至究竟也。故知發心定非當初即了
，必須地地無失乃能究竟。此意據於《般若》而見諸《華嚴》，所以發心乃澈
始澈終層層勝進事。如《金剛般若》，須菩提問發趣行人云何應住。佛示發此
金剛心後，隨示十八住處，令由發心至於成佛，住住抉擇對治，皆與發心同一
進止。至入般若段時，更明示應無所住而發心。『無住』二字明白提出，即示
此心不壞之金剛義也。惜二千年來斷章取義，以游蕩無依而釋無住，豈其是耶
。<p>
<p>
<dd>(二)三假義<p>
<p>
<dd>般若學見之經者，如《須菩提》、《舍利弗》、《帝釋》、《文殊》乃至
《彌勒》，各有特點，然以《須菩提》最為重要，初三分中俱有明文，如舍利
弗問學般若當於何處求，佛即告言當於《須菩提品》中求。此品所重即為三假
，《金剛般若》乃《須菩提般若》之精華，其根本亦在三假。三假之名羅什譯
為法假、受假、名假，玄奘譯成法名方便，二譯皆通。羅什之意＜智論＞有釋
，慧遠承之，而有發揮。其次第謂由極微積聚所成之物為法，即是法假；由種
種法如五蘊成人，即受用假；再由受假積聚所成軍，是名假，乃假中假也。奘
譯無『受假』，但有法名。如須菩提與佛問答，但說不見菩薩（法）亦不見菩
薩名（名）。然佛令須菩提說法，須菩提亦有所說，而此所說即方便說。是奘
譯三假之義亦通。『般若』範圍原在『二諦』，『二諦』所依即是『三假』。
世間所論識，乃至人事，言說，剋實而談，無非法名二假。而此法名都無定實
，原是假立。世人不知，執定有法名之實，即成顛倒。若知其實相則為第一義
諦。言第一義諦者，並非如名有實，亦非指事（事有其本質在故），更非毫無
所依，但不如常人所執，即第一義也。知此然後隨順世間法名，安言立說。是
種安立，非但可，而且要。不然世人說火而以水答，開言便異，即與世人相違
不生關係。故應隨順世俗而說第一義，實更須要，是為依第一義所安立之俗諦
，即所表出之第一義也。般若行即以此為範圍，《須菩提般若》於此特加重視
，故彼開言即說我不見有法與名者，即先示安立俗諦，然後所說自異，外道議
論。是此所言第一義，乃安立之第一義，可說之第一義。真第一義無言說。《
金剛經》中處處表示，如曰不應以勝相觀於如來，如來所說勝相，即非勝相。
又法非法者，即不如常法所執之法與名。是名此法者，乃方便安立。般若之行
，要非立此範圍，真無下腳處，如鳥飛空魚游水。若進而求其所據何事，是《
經》則曰皆是無為所顯。小乘《阿含》亦有此文，表示果位，而云一切聖果皆
是無為法之所顯，大乘真如如來，以果而言，一切法如，無有變異，是故《經
》言一切聖賢無為所顯也。是義無著論中，貫下各段經文。世親論於此辨晰更
明。故此三假實般若行之範圍而為無著、世親學所據也。<p>
<p>
<dd>(三)無住義<p>
<p>
<dd>無住乃般若行之本色，般若行即無住行也，茲分三種言之，一者於何無住
，二者云何無住，三者無住次第。<p>
<dd>(1)於何無住：何處無住者，此謂想字，即於種種想無住。印度人以此想字
表示概念，作為心思整體對象。依之著著分析有為名言而為名想、言想，有非
名言所及，但有影像者即是意想。以此佛學專門說此「名想」為「名言」，「
意想」為「意言」。廣義名言賅此二者，其內容無非三假中之名法二假。有情
一世生心動念不離對象，即無一刻一念離於想者。談般若行，即不住此想。不
住即不執、不著、不取，而此不執、不著、不取，仍依想之形式內容關係而言
。所謂想者，凡有所表白構畫，即有表畫之內容存在。常人因此而定說想之形
式內容，相屬不變，一有想起即便相應執為實有事者，是為凡夫。印度各派學
者，於想之內容形式，亦認為有絕對連屬關係。而婆羅門正系尤以此連屬為先
天本具常住者。餘派則執為後天偶然發生，一經發生即成不變。如《因明論》
中「聲常無常論」是。言聲常者，謂此聲即概念(想)有其內容存在，故常，是
「聲常論」。異此非概念，而為音聲、語言，但有聲性仍示概念，故亦為常。
謂此語言一有時會構成之後即為不變，如《勝論》說。原來語言概念，在生活
關係上極為密切，而與一切常識不能脫離。如地名一概念，吾人一見此名，心
想此地，隨即意識著所想是地而非水火。此習一成，即永不異，著已成地而不
說為地者，是又不可。佛學無住行，即以此為中心，常識外學皆所對治，此即
《金剛般若》處處離想之義也。想有無量無邊，但述八種即可統之，八復分二
，即人法各四。人四謂我、有情、受者、補特伽羅，由暫時之我至於相續之補
特伽羅（即數取趣）。法四即、非、有、無。一切想中，此八最要，常人於此
，極易執著。不住想言，即不住此八想，於此八想不住即通常所謂空義。《般
若》談空，《金剛》乃《般若》之精華而無空字，是離想之謂空，乃進而以空
義說也。舊本不明，又加疑難，將想字錯作無心之相，別為發明謂不住相，復
於人我對待，不知人即有情受者一類，但有時間意味而非空間，故知其非相字
而為想也。無之與空，皆謂無想。是知不住云者，實於此想無住耳。<p>
<dd>(2)云何無住：一切眾生無一念能離想，行動生活，無時外想，講學而見於
義字語言者，何常無想而佛有所說耶。是知無住證得實為甚難。然此關鍵則在
知字耳。能知此想即可無住，是故知即無住發端，不知即成戲論。以不知而有
種種作為，終不脫於戲論。此云知者要有二義，謂能隨順教授及作意思維。隨
順教授乃聞之事，作意思維是思之事。在戲論氛圍中，而能知此想是想者，實
有待於智人啟發教授。由此而知佛說可依，能信其說時時作意思惟，通達此想
無有實在，即為聞事。聞事較易而思事繁難，般若行之重要處，在於作意。能
無住想者，但知此想是想，或信此想是想，亦不濟事，故非於彼加以思惟作意
不可。然而一念之起，欲令相續，頗為困難，故須念念思惟專住此事或有可能
。蓋吾人心念，非如常人及心理學家所想之單純，在一念中即有若干剎那，每
一剎那心，亦非只一方面，而心心所言，亦但形容一剎那心緣方面之多而已。
如一心之起，最少亦有五遍行隨起，實際何止於此，故對此想之作意思惟必須
念念行之也。然此作意初起，即有意識覺知，久即漠然成無意識，是亦心之功
能如此也。如我執與生俱來，相續不斷，久不自覺，然非無我，一旦緣會，而
復現前。於想作意亦復若是。即使作意念念融合相續不斷，久之即能於想成就
無住。故此相續作意思惟，又般若無住行之最要者。所以無著談菩薩行，欲令
圓滿，須假四十四種作意功能，與剎那心相容無間，令念念所現無非此四十四
種作意也。此皆寂因作意，為涅槃成就之因，欲入涅槃，即此下手。所謂云何
無住者，即此無倒作意耳。<p>
<dd>(3)無住次第：泛說有二，謂『定心』、『散心』，定言心集中，散則反是
。此之無住，先於定心（是心集中時之瑜伽定心）說不住想，將餘所有想一切
除遣以鍊磨此心，令不集中時，心之餘勢（即功能）亦不消散。如《經》初即
問發趣菩薩行者云何修行云何降伏其心。此中修行，謂即定心，非修行時心即
渙散，於此散心亦令之不出範圍，是謂降伏其心。故此二心實為一義。即佛說
發心，當令一切眾生入無餘涅槃而滅度之，然無一眾生得滅度者，是之謂不住
於想。菩薩於此，亦復不住，蓋定心作意思惟，於眾生想亦不存在，若有眾生
想即非菩薩故。然於散心中亦不能有此想也。於此有疑，若於『定心』、『散
心』皆離想者，果有何事而可作耶，此仍前言，知即不墮戲論也。本是名言，
不知為想，即墮戲論，如人生日用不離水火，不善用之，活人者反以殺人。名
想言想亦復如是。於此名言知其念念為想即能念念為用，由發心至於成佛，一
貫到底，勝進勤行，都無所住，而佛境顯現矣。無著金剛說十八住，層次勝進
，略之為三，即地前、入地、地上。初發心時即成無住心，所謂無所住而生心
也。次之六度四攝等行，亦為無住度攝，《經》言無住行施等也。最後涅槃亦
復無住。由是而知，從發心以至涅槃，實一貫無住行也。<p>
<p>

<dd>世親論釋，略異於此，未如無著所論直視於想，但依想之形式內容明其不
相稱而已。是乃橫面觀想，指示眾多內容(如福聚言)如菩薩有種種惑亂，亦不
限於住所斷，從發心乃至成佛，地地皆有斷執功用。然說不住想乃思惟作意事
，一切住中皆可有種種作意，即有種種安立。此又二說相通處，故此無住次第
，約為定散二心，從初發心乃至成佛，皆可貫澈而無礙也。<p>
<hr><p>
<h2>※ 其他參考資料 -- <a href="http://hope.hinet.net/bud/dict02.html">上海崇華堂原版版本前言</a></h2>
<p>
<hr>
<p>
<h2>§回 <a href="uajprdem.htm">金剛般若波羅密經</a>【《中華佛教百科全書》電子測試版】</h2>
<p><hr>《中華佛教百科全書》電子測試版製作(04.26.'95) Lau, Hsin-Nan<a href="mailto:lsn46@mail.ncku.edu.tw">歡迎指教!</a>
<P>
<li>回到<a href="../dharma.htm">府城佛教網</a></h2>
</body>
<hr noshade>
</html>
