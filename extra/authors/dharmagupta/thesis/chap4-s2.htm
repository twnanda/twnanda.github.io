<!DOCTYPE html>
<html lang="zh">
<head>
  <meta charset="utf-8">
  <title>護法法師碩士論文第四章 《道德經》概述
第二節　老子的思想大要
(Chapter 4--Sec2--Introduction to Tao Der Chin of thesis of 
Ven. Dharmagupta)</title></head>
<!--body bgcolor="008000" text="0">--->
<body bgcolor=seagreen  text=white link=gold vlink=purple alink=red>
<h1><center>論文第四章 《道德經》概述</h1></center>
<h1><center>第二節　老子的思想大要</h1></center>
<h3>
<pre>

　　為了方便與《法句經》作比較，筆者參照勞思光先生的觀點，將老子思
想歸納為三組觀念:<p>
(A)「常，道，反。」─－老子思想之根基。
(B)「無為，無不為。」─－老子思想之中心。
(C)「守柔，不爭，小國寡民。」─－此乃「無為觀念開展於人事上之應
用。<p>

　　茲以經文為據，探討各組觀念及其精神：<p>
(A)常，道，反
　　老子之思想基於觀「變」而思「常」。<p>
　　「飄風不終朝，驟雨不終日；孰為此者？天地。天地尚不能久，而況於
人乎。」（第二十三章）<p>
　　此言萬象流逝，皆不能久，即無「常」，此觀「變」之意。老子以「天
地」概括經驗世界之萬有，言萬有無不「變」；但不屬於經驗世界之事象所
循之規律，則可常可久，老子命之曰「道」，它是超乎「天地」的。故曰：<p>
　　「有物混成，先天地生，寂兮寥兮，獨立而不改，周行而不殆，可以為
天下母；吾不知其名，字之曰道，強為之名曰大，大曰逝，逝曰遠，遠曰
反。」（第二十五章）<p>
　　「道」創生萬物，乃萬有之規律，故謂「先天地生」。老子則以「天
地」指經驗世界之萬有總體，如：

　　「無名天地之始，有名萬物之母。」（第一章）

　　「天地」其實與「萬物」為同義語。又如：

　　「玄牝之門，是謂天地根。」（第六章）

　　「道」既是形成萬有之規律，所謂「周行而不殆」，則是說明此規律之
運行遍於萬物而無終止。「寂兮寥兮，獨立而不改。」則狀此一規律之獨特
性。<p>
　　萬物萬象皆變逝無常，唯「道」超越萬物而為常，然則，此「道」有何
內容？究竟是如何之規律？「曰大，曰逝，曰遠，曰反。」而歸於一「反」
字。又謂：

　　「反者道之動。」（第四十章）

　　此言宇宙萬物之運行，以「反」為其基本方式。「反」有兩種意義：

　　（一）反向運動：亦即相對作用之意。如：

　　「是以聖人後其身而身先，外其身而身存。」（第七章）

　　「曲則全，枉則直，窪則盈，敝則新。」（第二十二章）

　　「故有無相生，難易相成，長短相形，高下相傾，音聲相和，前後相
隨。」（第二章）

　　「明道若昧，進道若退。」（第四十一章）

　　「既以為人己愈有，既以與人己愈多。」（第八十一章）

　　「故物或損之而益，或益之而損。」（第四十二章）

　　「大成若缺，其用不弊。大盈若沖，其用不窮。大直若屈，大巧若拙，
大辯若訥。」（第四十五章）

　　「將欲歙之，必固張之；將欲弱之，必固強之；將欲廢之，必固興之；
將欲奪之，必固與之。」（第三十六章）

　　（二）反覆運動：亦即循環作用之意。如：
　　「功成名遂身退，天之道。」（第九章）（王弼注曰：四時更運，功成
則移。）

　　「萬物並作，吾以觀其復，夫物芸芸，各復歸其根。」（第十六章）

　　「有物混成，先天地生。......獨立而不改，周行而不殆。」（第二十五
章）

　　「天下有始，以為天下母，既得其母，以知其子，既知其子，復守其
母，沒身不殆。」（第五十二章）

　　凡此都在揭明「相反相成」、「反復循環」之理，唯其循環交變，故其
用不窮也。

　　總之，宇宙萬物變逝無常，唯「道」為「常」，而所謂「道」之內容即
是「反」。老子即由此推出其思想之根基主張。<p>

(B)無為，無不為

　　萬物芸芸悉在變逝之中，每一事物皆無實性，故凡於事物有所固執，皆
為不知「道」。因此老子主張「無為」。如：

　　「吾是以知無為之有益。」（第四十三章）

　　「是以聖人處無為之事，行不言之教。」（第二章）<p>
　　所謂「無為」，即指自覺心不陷溺於任一外在事物。事物皆在「反」之
中，故不可執，為者必執，亦必成陷溺。故無為之第一層意義在於「破
執」。故曰：<p>
　　「為者敗之，執者失之，是以聖人無為故無敗，無執故無失。」（第六
十四章）

　　自覺心駐於無為，遂無所執，無所求，故能體道歸寂，無為而自然。
如：

　　「致虛極，守靜篤，萬物並作，吾以觀其復。夫物芸芸，各復歸其根。
歸根曰靜，是謂復命；復命曰常，知常曰明。」（第十六章）

　　能「虛」，能「靜」，在虛靜中，自覺心朗照萬象，故能「觀復」而回
歸自然。「虛」與「靜」皆為「無為」之註腳。

　　由於「無為」之無心無我，無知無能，放任萬物各得其所，各遂其生，
因自然而為，乃產生「無不為」之效用。故曰：

　　「為學日益，為道日損，損之又損，以至於無為；無為而無不為。」
（第四十八章）

　　「上德無為而無以為。」（第三十八章）

　　「道常無為而無不為。」（第三十七章）

　　老子之意：處事接物誠能以清靜無為、從容自然之方式行之，其效果當
能更為圓滿，達於至善。於是由「無為」生出實用之主張。如：

　　「為無為，則無不治。」（第三章）

　　「故聖人云：我無為而民自化，我好靜而民自正，我無事而民自富，我
無欲而民自樸。」（第五十七章）

　　「無為」－─清靜自然，乃老子所提治國之普遍原則，亦為其對政治之
崇高理想。所謂：

　　「道常無為而無不為，侯王若能守之，萬物將自化。」（第三十七章）

　　由「無為」既生出實用之主張，乃發展出老子思想之另一觀念。<p>

(C)守柔、不爭、小國寡民－─「無為」觀念之開展

　　老子由「無為」演繹出具體實用之觀念，提出「守柔」、「不爭」及
「小國寡民」之理論。

　1.守柔－─見道者自處之原則。

　　在變化無常的萬象中，有一種永恆不變之原則，即是：
　　「弱者道之用。」（第四十章）

　　老子觀察物理，歸納經驗，由萬物生死變化之現象中，發現此一普遍之
共理，乃指示吾人處弱守柔，曰：

　　「守柔曰強。」（第五十二章）

　　「天下之至柔，馳騁天下之至堅。」（第四十三章）

　　「人之生也柔弱，其死也堅強；草木之生也柔脆，其死也枯槁。故堅強
者死之徒，柔弱者生之徒。」（第七十六章）

　　此皆為「柔」能勝強，故能「守柔」乃為真「強」。

　　其理則以水喻之：

　　「天下莫柔弱於水，而攻堅強者莫之能勝。」（第七十八章）

　　河上公曰：「圓中則圓，方中則方，擁之則止，決之則行。水能懷山襄
陵，磨鐵消銅，莫能勝水而成功也。」

　　故人若欲勉強鬥力，則不論擁有如何龐大之力，其運用結果必然由盛而
衰。故曰：

　　「弱之勝強，柔之勝剛。」（第七十八章）

　　「強大處下，柔弱處上。」（第七十六章）

　　老子顯露此一精透之觀察，用之於人事，則持「守柔」而「不敢為天下
先」之態度。更就「不爭」以言柔弱之義。<p>

　　2.不爭─接世之原則。

　　「上善若水，水善利萬物而不爭，處眾人之所惡，故幾於道。......夫唯
不爭，故無尤。」（第八章）

　　上善謂上德之人與有道之士也。河上公曰：「上善之人，如水之性。」
水既有滋潤萬物之「用」，柔順服從之德，居卑處下之「性」，故能幾乎近
於「道」。唯其「不爭」，故能「無尤」。人有所爭則必有所為敵者，有敵
則難言必不敗。唯「不爭」則無所為敵，亦可無尤。<p>
　　「江海之所以能為百谷王者，以其善下之，致能為百谷王。是以欲上民
必以言下之，欲先民必以身後之。是以聖人處上而民不重，處前而民不害，
是以天下樂推而不厭；以其不爭，故天下莫能與之爭。」（第六十六章）<p>
　　老子以江海喻君德，江海居卑處下，故眾流歸之。釋憨山曰：「百川之
水，不拘淨穢，總歸於江海，江海而能容納之，以其善下也。此喻聖人在
上，天下歸之，以其無我也。」至公無私則兼容並蓄，無不包容，此不爭之
德也。<p>
　　德愈盛而道愈柔，則「天下莫能與之爭。」

　　「善為士者不武，善戰者不怒，善勝敵者不與，善用人者為下，是謂不
爭之德，是謂用人之力，是謂配天古之極。」（第六十八章）

　　此言修道有德者內謙而外柔，不好剛強。善戰者必然心沈著、氣穩重，
能以靜制動。善勝敵者，不與敵爭，能「不戰而屈人之兵」。所謂「不武、
不怒、不與」即是「不爭之德」，「不爭」而「善下」乃深合於自然之道與
聖人之道之極致也。<p>
　　「天之道，不爭而善勝。」（第七十三章）

　　「天之道利而不害，聖人之道為而不爭。」（第八十一章）

　　天道表現於人為之活動上，即是以「柔弱」為用，以「虛靜」為體。不
與物爭於一時，終能「無為而無不為」也。聖人之「為而不爭」乃法天道之
「利而不害」。天道自然之於萬物是「生而不有，為而不恃，長而不宰。」
（第五十一章）聖人則是「為而不恃，功成而弗居。」（第二章）<p>

　　3.小國寡民─老子之政治理想。

　　由於「無為」及「反」等基本觀念，老子祇以「把握萬物所依之道而處
萬物」為其人生主張，因此，對政治秩序亦持一退歛之觀點。他反對當時的
社會進步，反對先進的法治。故曰：

　　「民多利器，國家滋昏；人多伎巧，奇物滋起；法令滋彰，盜賊多
有。」（第五十七章）

　　老子也反對尚賢政治，曰：

　　「不尚賢，使民不爭。」（第三章）

　　更進而反對一切社會文明，曰：

　　「絕聖棄智，民利百倍；絕仁棄義，民復孝慈；絕巧棄利，盜賊無
有。」（第十九章）

　　老子既抱持自然主義之立場，則根本否定一切人文之活動與文明之創
造，甚至也反對社會傳統的禮義制度，曰：

　　「禮者，忠信之薄也，而亂之首。」（第三十八章）
　　他主張實行「無為」而治，提倡返回初民時代上古之自然，於是提出
「小國寡民」，作為其所憧憬嚮往之理想社會：

　　「小國寡民，使有什佰之器而不用，使民重死而不遠徒。雖有舟輿，無
所乘之；雖有甲兵，無所陳之；使民復結繩而用之。甘其食，美其服，安其
居，樂其俗。鄰國相望，雞犬之聲相聞，民至老死不相往來。」（第八十
章）<p>
　　在老子「小國寡民」之理想國裡，舟車之利無所用，戰爭之事無所聞，
宇宙是天清地寧的自然，人類是單純樸素的社會，生活能夠免於匱乏而享有
安適，精神能夠獲得歡愉而免於緊張。人與人之間，或人與物之間，關係可
相對減至最低，故曰：「鄰國相望，雞犬之聲相聞，民至老死不相往來。」

　　老子之意以為一切精神文明與物質文明，在本質上是無意義的，則國家
之發展亦為無價值之活動。因此，「小國寡民」之主張，乃「無為」觀念之
必然產物。

　　總之，老子之學起於觀變思常，萬象無常，常者唯道，於是「道」為老
子思想之中心。變逝之萬物皆無實性，不宜有所固執，因此老子主張「無
為」。「無為」觀念展開乃成「守柔不爭」之說，導出「小國寡民」之理想
世界。<p>
</pre>
<hr>
<ul>
<li><a href="chap4-s1.htm">上一節（第一節《道德經》的產生）。</a><p>
<li><a href="chap4-s3.htm">下一節（第三節 河上公《老子章句》與<br>
王弼《老子注》思想之比較。）</a>
</ul>
<p></h3><hr>
<li><h3>回到<a href="content.htm#content">論文目錄</a></h3>
<li><h2>回到<a href="../../Dharma-Pada/ven-l-z-all.htm">南傳法句經。</a><p>
<li>回到<a href="../../dharma.htm">府城佛教網</a></h2>
<a href="mailto:lsn46@mail.ncku.edu.tw">歡迎指教!</a><p>
</body></html>