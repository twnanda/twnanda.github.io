<html>
<HEAD>
   <META HTTP-EQUIV="Content-Type CONTENT="text/html; charset="UTF-8" />
   <META NAME="keywords" CONTENT="Dhammacakkappavattanasuttaṃ, PTS ">
   <meta name="viewport" content=" width=device-width"> <!-- for mobile device-->
   <title>Dhammacakkappavattanasuttaṃ, PTS</title>
</HEAD>
<body bgcolor=C7EDCC text=black link=C4870E vlink=F00CD9 alink=red>

<h3>調整字體(font size)：
<!--以下為顯示字級大小 Form 按鈕-->
<input type=button style='height:24' value='<< 小smaller' title='把文字體縮小' onclick=fontSize('m','ArtBody')>
<input type=button style='height:24' value='bigger大 >>' title='把文字體擴大' onclick=fontSize('b','ArtBody')>
<!--以上為顯示字級大小 Form 按鈕-->
(try click again if some problem若有異樣，請嘗試多按該選項兩次)
</h3>

<!--以下為設定字級大小 javascript 語言-->
<script type="text/javascript">
<!--//
//更改字體大小
var status0        = '';
var curfontsize    = 12;
var curlineheight  = 18;
function fontSize(type,objname){
  if (type=="b"){
    if(curfontsize<64){
      document.getElementById(objname).style.fontSize=(++curfontsize)+'px';
      document.getElementById(objname).style.lineHeight=(++curlineheight)+'px';
    }
  }
  else {
    if(curfontsize>8){
      document.getElementById(objname).style.fontSize=(--curfontsize)+'px';
      document.getElementById(objname).style.lineHeight=(--curlineheight)+'px';
    }
  }
}
//-->
</script>
<!--以上為設定字級大小 javascript 語言-->
<hr noshade>
<div id="ArtBody">
<center>
<h2>Namo tassa bhagavato arahato sammā sambuddhassa</h2>
<hr noshade>
<h1>Dhammacakkappavattana suttaṃ (PTS)</h1>
</center>
<hr noshade>
<p>
Suttantapiṭake<br>
Saṃyuttanikāyo<br>
Pañcamo bhāgo<br>
Mahāvaggo<br>
<br>&nbsp;<br>
12. Saccasaṃyuttaṃ
<br>&nbsp;<br>
12. 1. 10 
<br>&nbsp;<br>
2. Dhammacakkappavattana suttaṃ
<br>&nbsp;<br>
3853. Evaṃ me sutaṃ, ekaṃ samayaṃ bhagavā bārāṇasiyaṃ viharati isipatane migadāye [<a id="pts.421"><b>PTS Page 421</b></a>] [\q 421/]      tatra kho bhagavā pañcavaggiye bhikkhū āmantesi: "dve me bhikkhave, antā pabbajitena na sevitabbā1. Yocayāṃ kāmesu kāmasukhallikānuyogo hīno gammo pothujjaniko anariyo anatthasaṃhito, yo cāyaṃ attakilamathānuyogo dukkho anariyo anatthasaṃhito, ete te2 bhikkhave, ubho ante anupagamma majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati. Katamā ca sā bhikkhave, majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati: ayameva ariyo aṭṭhaṅgiko maggo seyyathīdaṃ: sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi. Ayaṃ kho sā bhikkhave, majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati. 

<br>&nbsp;<br>

Idaṃ kho pana bhikkhave, dukkhaṃ ariyasaccaṃ: jātipi dukkhā jarāpi dukkhā vyādhipi dukkho maraṇampi dukkhaṃ appiyehi sampayogo dukkho piyehi vippayogo dukkho yampicchaṃ na labhati tampi dukkhaṃ saṅkhittena pañcupādānakkhandhā dukkhā". Idaṃ kho pana bhikkhave, dukkhasamudayo3 ariyasaccaṃ: "yāyaṃ taṇhā ponobhavikā nandirāgasahagatā tatra tatrābhinandinī, seyyathīdaṃ: kāmataṇhā bhavataṇhā vibhavataṇhā". Idaṃ kho pana bhikkhave, dukkhanirodho4 ariyasaccaṃ: yo tassāyeva taṇhāya asesavirāganirodho cāgo paṭinissaggo mutti anālayo. Idaṃ kho pana bhikkhave, dukkhanirodhagāminī paṭipadā [<a id="pts.422"><b>PTS Page 422</b></a>] [\q 422/]      ariyasaccaṃ: ayameva ariyo aṭṭhaṅgiko maggo, seyyathīdaṃ: sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi. 

<br>&nbsp;<br>

----------------------------<br>
1. Nasevitabbā katame dve-machasaṃ, syā. <br>
2. Ete kho5machasaṃ, <br>
3. Samudayaṃ-machasaṃ, sīmu. <br>
4. Nirodhaṃ-machasaṃ, sīmu. 

<br>&nbsp;<br>

[BJT Page 272] [\x 272/]     

<br>&nbsp;<br>

"Idaṃ dukkhaṃ ariyasaccanti" me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. Taṃ kho panidaṃ dukkhaṃ ariyasaccaṃ pariññeyyanti me bhikkhave, pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. Taṃ kho panidaṃ dukkhaṃ ariyasaccaṃ pariññātanti me bhikkhave, pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. <br>
"Idaṃ dukkhasamudayo ariyasaccanti" me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. Taṃ kho panidaṃ dukkhasamudayo ariyasaccaṃ pahātabbanti me bhikkhave, pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. Taṃ kho panidaṃ dukkhasamudayo ariyasaccaṃ pahīnanti me bhikkhave, pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. <br>
"Idaṃ dukkhanirodho ariyasaccanti" me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. Taṃ kho panidaṃ dukkhanirodho ariyasaccaṃ sacchikātabbanti me bhikkhave, pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. Taṃ kho panidaṃ dukkhanirodho ariyasaccaṃ sacchikatanti me bhikkhave, pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. 

<br>&nbsp;<br>

"Idaṃ dukkhanirodhagāminī paṭipadā ariyasaccanti" me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. Taṃ kho panidaṃ dukkhanirodhagāminī paṭipadā ariyasaccaṃ bhāvetabbanti me bhikkhave, pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. Taṃ kho panidaṃ dukkhanirodhagāminī paṭipadā ariyasaccaṃ bhāvitanti me bhikkhave, pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi. 

<br>&nbsp;<br>

Yāvakīvañca me bhikkhave, imesu catusu ariyasaccesu evaṃ tiparivaṭṭaṃ dvādasākāraṃ yathābhūtaṃ ñāṇadassanaṃ na suvisuddhaṃ ahosi, neva tāvāhaṃ bhikkhave, [<a id="pts.423"><b>PTS Page 423</b></a>] [\q 423/]      sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṃ sammāsambodhiṃ abhisambuddho1 paccaññāsiṃ. Yato ca kho me bhikkhave, imesu catusu ariyasaccesu evaṃ tiparivaṭṭaṃ dvādasākāraṃ yathābhūtaṃ ñāṇadassanaṃ suvisuddhaṃ ahosi, athāhaṃ bhikkhave, sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṃ sammāsambodhiṃ abhisambuddho paccaññāsiṃ. Ñāṇañca pana me dassanaṃ udapādi akuppā me cetovimutti, ayamantimā jāti natthidāni punabbhavoti. Idamavoca bhagavā attamanā pañcavaggiyā bhikkhū bhagavato bhāsitaṃ abhinandunti. 

<br>&nbsp;<br>

--------------------------<br>
1. Abhisambuddhoti-machasaṃ. 

<br>&nbsp;<br>

[BJT Page 274] [\x 274/]     

<br>&nbsp;<br>

Imasamiñca pana veyyākaraṇasmiṃ bhaññamāne āyasmato koṇḍaññassa virajaṃ vītamalaṃ dhammacakkhuṃ udapādi: "yaṃ kiñci samudayadhammaṃ sabbantaṃ nirodhadhammanti". Pavattite ca pana bhagavatā1 dhammacakke bhummā devā saddamanussāvesu: "etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appativattiyaṃ samaṇena vā brāhmaṇena vā devena vā mārena vā brahmunā vā kenaci vā lokasminti". Bhummānaṃ devānaṃ saddaṃ sutvā cātummahārājikā devā saddamanussāvesuṃ: "etaṃ bhagavatā bārānasiyaṃ isipatane migadāye anuttaraṃ dhammacakkaṃ pavattitaṃ appativattiyaṃ2 samaṇena vā brāhmaṇena vā devena vā mārena vā brahmunā vā kenaci vā lokasminti". Cātummahārājikānaṃ devānaṃ saddaṃ sutvā tāvatiṃsā devā saddamanussāvesuṃ: "etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appativattiyaṃ2 samaṇena vā brāhmaṇena vā devena vā mārena vā brahmunā vā kenaci vā lokasminti". Tāvatiṃsānaṃ devānaṃ saddaṃ sutvā yāmā devā saddamanussāvesuṃ: "etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appativattiyaṃ2 samaṇena vā brāhmaṇena vā devena vā mārena vā brahmunā vā kenaci vā lokasminti". Yāmānaṃ devānaṃ saddaṃ sutvā tusitā devā saddamanussāvesuṃ: "etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appativattiyaṃ2 samaṇena vā brāhmaṇena vā devena vā mārena vā brahmunā vā kenaci vā lokasminti". Tusitānaṃ devānaṃ saddaṃ sutvā nimmāṇaratī devā saddamanussāvesuṃ: "etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appativattiyaṃ2 samaṇena vā brāhmaṇena vā devena vā mārena vā brahmunā vā kenaci vā lokasminti". Tusitānaṃ devānaṃ saddaṃ sutvā paranimmitavasavattī3 devā saddamanussāvesuṃ: "etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appativattiyaṃ2 samaṇena vā brāhmaṇena vā devena vā mārena vā brahmunā vā kenaci vā lokasminti". Paranimmitavasavattīnaṃ devānaṃ saddaṃ sutvā brahmakāyikā devā saddamanussāvesuṃ: "etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ [<a id="pts.424"><b>PTS Page 424</b></a>] [\q 424/]      appativattiyaṃ2 samaṇena vā brāhmaṇena vā devena vā mārena vā brahmunā vā kenaci vā lokasminti". <br>
Itiha tena khaṇena tena muhuttena yāva brahmalokā saddo abbhuggañchi. Ayañca dasasahassī lokadhātu saṅkampi sampakampi sampavedhi. Appamāṇo ca uḷāro obhāso loke pāturahosi: atikkamma4 devānaṃ devānubhāvanti. Atha kho bhagavā udānaṃ5 udānesi: "aññāsi vata bho koṇḍañño, aññāsi vata bho koṇḍaññoti". Itihidaṃ āyasmato koṇḍaññassa aññākoṇḍaññottheva6 nāmaṃ ahosīti. 

<br>&nbsp;<br>

	<div id="F_provenance">
	<img alt='Public Domain' style='border-width:0;float:left;padding-right:1em;' src='http://www.accesstoinsight.org/img/cc-public-domain-88x31.png' />		
				<div id='F_sourceEdition'></div>
		<div id="F_sourceTitle">
		The text of this page ("SN V_utf8", by Public domain) is free of known copyright restrictions. Documents linked from this page may be subject to other restrictions. 
		From the Sri Lanka Tripitaka Project, courtesy of the Journal of Buddhist Ethics.				Last revised for Access to Insight on 30 November 2013.				
		</div>
<!-- 
		<div id="F_atiCopy">This Access to Insight edition is &copy;2010.</div>
 -->
	<div id="F_termsOfUse">
<!-- 		For additional information about this license, see the <a href='http://www.accesstoinsight.org/faq.html#copyright'>FAQ</a>. -->
	</div>
	</div>
<p>
	<div id="F_citation"><b>How to cite this document</b> (a suggested style): "SN V_utf8", edited by  Access to Insight. <span style='font-style:italic'>Access to Insight (Legacy Edition)</span>, 30 November 2013, <a href='http://www.accesstoinsight.org/tipitaka/sltp/SN_V_utf8.html'>http://www.accesstoinsight.org/tipitaka/sltp/SN_V_utf8.html</a> .</div>

<hr>
<h4>資訊更新日期：<a href="http://zh.wikipedia.org/wiki/%E4%BD%9B%E6%9B%86">佛曆</a>
(<a href="http://en.wikipedia.org/wiki/Buddhist_calendar">BE</a>) 2558; <br>
　　　　　　　(02.06, <a href="http://zh.wikipedia.org/wiki/%E5%85%AC%E5%85%83">西元</a> 2015 
  <a href="http://en.wikipedia.org/wiki/Common_Era">CE</a>) 
  <!-- Buddhist-Era-wiki-Han.htm; Buddhist-Era-wiki-Eng.htm //-->
<hr noshade>
<center><b>※※※本 Htmled 版權屬十方法界，歡迎複製流傳；※※※<br>
※※※法義尊貴，請勿商品化流通！※※※</b></center>
</h4>
<hr>
<p>
<h3>
<li><a href="../../../Samyutta-nikaaya.htm">Saṃyuttanikāya 相應部 (Sa"myutta-nikaaya)</a>
<p>
<li><a href="../../../tipitaka.htm">Tipiṭaka 南傳大藏經; 巴利大藏經</a>
<p>
<li>回到<a href="../../../../dhamma.htm">府城佛教網</a>
<p>
<li><a href="mailto:lsn46@mail.ncku.edu.tw">歡迎指教!</a>
</h3>
<hr noshade>
<CENTER>
<H3>願我們一起分享法施的功德、</H3>
<H2>願一切眾生受利樂、</H2>
<H1>願正法久住。</H1>
</CENTER>
</body>
<hr noshade>

<!--- 
02.06 add: ATI original; 
      rev. modi: <h2>Namo tassa ... old:<h1>
created on 02.03 '15
//-->
</html>